PIANO  
STRATEGICO  
2022-2027
Visione, missione, indirizzi strategici  
e obiettivi pluriennali

Il Piano Strategico:  
Funzioni, Processo e Articolazione 2
Il Piano Strategico:  
Posizionamento e Contesto  6
Posizionamento  7
Contesto  9
Il Piano Strategico:  
Principi, Missione e Visione  12
Principi / Valori  13
Missione  15
Visione  16
Il Piano Strategico:  
struttura e contenuti 18
Documenti di riferimento  60
Il Piano  
Strategico:  
Funzioni, Processo  
e Articolazione
Piano Strategico 2022-2027 3Il Piano Strategico dell’Ateneo è il documento di 
programmazione che:
• definisce la visione e la missione, gli obiettivi 
pluriennali e gli indirizzi strategici dell’Ateneo
• identifica i tratti e gli elementi distintivi 
dell’Università di Trento
• fornisce una guida per l’assunzione di decisioni 
strategiche da parte degli Organi competenti
• consente di realizzare in tutti gli ambiti 
di azione la propria visione della Qualità, 
secondo i principi e i criteri enunciati nel 
documento Politiche di Ateneo per la Qualità, 
e di perseguire un processo di miglioramento 
continuo 
• rappresenta il riferimento per la 
programmazione dell’attività operativa e 
gestionale dell’Ateneo, insieme ai Piani triennali 
delle strutture dipartimentali
• promuove e favorisce le interazioni e il 
coordinamento fra le diverse progettualità, 
raccordando tutte le forme di programmazione 
pluriennale stabilite dalla legge e dai 
regolamenti interni
• favorisce la relazione sinergica tra la comunità 
universitaria, il territorio, i soggetti portatori di 
interesse e tutti gli altri interlocutori nazionali e 
internazionali.La struttura e i contenuti del Piano Strategico 
sono stati individuati in seguito all’analisi del 
contesto interno ed esterno all’Ateneo, dopo 
un confronto con l’attività di programmazione 
realizzata da altri atenei italiani e internazionali e 
vagliati i documenti di visione strategica promossi 
dalle istituzioni nazionali ed internazionali 
di riferimento. L’analisi dei risultati raggiunti 
attraverso il precedente Piano Strategico 
2017-2021, l’individuazione delle criticità e 
l’identificazione delle sfide e delle opportunità 
legate alla rapida trasformazione del contesto 
nazionale e internazionale, hanno consentito di 
identificare gli ambiti prioritari di impegno e di 
azione per i prossimi sei anni.
Il Piano Strategico 2022-2027 è stato elaborato 
con il coinvolgimento delle strutture accademiche 
e gestionali dell’Università e ha beneficiato del 
confronto con i portatori di interesse territoriali 
nell’ambito di tre Tavoli organizzati a fine 2021 in 
vista dell’Assemblea pubblica di Ateneo.
Dopo l’individuazione dei criteri generali e 
dei vincoli finanziari da parte del Consiglio di 
amministrazione e recepite le linee guida del 
Senato accademico, sono state raccolte, attraverso 
un processo bottom up , le idee e le proposte 
elaborate da Prorettori e Prorettrici, Delegati e 
Delegate del Rettore, Dirigenti, Dipartimenti e 
Centri. Il Senato accademico, coadiuvato da un 
gruppo di lavoro guidato dal Rettore, ha quindi 
elaborato la Visione e la Missione dell’Ateneo 
per i prossimi sei anni, definendo gli obiettivi 
pluriennali prioritari, le direttrici strategiche e le 
azioni per raggiungerli.
Il Piano Strategico 2022-2027 si articola in due 
parti. La parte principale prende le mosse dagli 
scenari di contesto e dalle nuove tendenze 
nell’ambito della formazione e della ricerca 
universitaria per anticiparne le possibili 
evoluzioni. Presenta la Visione e la Missione 
Università degli Studi di Trento 4dell’Ateneo, si articola in tre aree strategiche, 
quattro cluster e due elementi trasversali ed 
enuncia sinteticamente gli obiettivi pluriennali 
e le direttrici strategiche di Ateneo. La seconda 
parte raccoglie invece le azioni più specifiche che 
consentono di realizzare operativamente le linee 
strategiche presentate, ma senza esplicitarne tutti 
i dettagli operativi.
Questa struttura a due parti del Piano Strategico 
consente di aggiornare progressivamente le 
diverse azioni, assicurando così l’efficacia del 
processo di monitoraggio e di valutazione 
nell’ambito del ciclo della programmazione, e 
al contempo permette di garantire la flessibilità 
operativa necessaria per un documento strategico 
con orizzonte temporale così lungo (2022-2027).
Il legame tra obiettivi e strategie da un lato, e 
azioni dall’altro, è rappresentato graficamente 
da una tabella a doppia entrata che consente 
di legare ciascuna scheda di azione a più 
strategie e obiettivi. È inoltre previsto che, 
accanto all’aggiornamento periodico delle 
azioni, al termine del primo triennio si valuti la 
possibilità di realizzare un aggiornamento parziale 
degli obiettivi e una revisione delle direttrici 
strategiche, così da poter rispondere all’evoluzione 
del contesto e - se necessario - migliorare la 
performance dell’Ateneo.
Per assicurare la realizzazione, il monitoraggio e 
la valutazione delle azioni del Piano strategico, si 
prevede di definire una struttura di governance  
basata un “Comitato Guida” e sull’individuazione, 
ove necessario, di una o più persone di 
riferimento per ogni componente del Piano (aree 
strategiche, cluster strategici, elementi trasversali). 
Persone scelte sia all’interno della componente 
accademica sia gestionale di Ateneo che avranno 
il compito di promuovere le azioni previste, di 
assicurare il coordinamento con le strutture 
accademiche e con Prorettori, Prorettrici, Delegati e Delegate del Rettore e Dirigenti, di rilevare lo 
svolgimento delle attività coadiuvando il Rettore 
nella Relazione annuale di Attuazione e facilitando 
il monitoraggio e la valutazione.
Oltre a partecipare all’attuazione del Piano 
Strategico di Ateneo, i Dipartimenti e i Centri 
sviluppano Piani triennali in coerenza con il Piano 
Strategico e le risorse disponibili, articolando 
proprie linee di sviluppo.

Il Piano  
Strategico: 
Posizionamento  
e Contesto
Piano Strategico 2022-2027 7Posizionamento
L’Università di Trento si colloca tra gli atenei italiani di medio-piccole 
dimensioni. È un Ateneo giovane, dinamico, di qualità, dall’alta reputazione 
italiana e internazionale, attento alla sostenibilità, all’equità e alla diversità, 
che ha puntato sulla costruzione di relazioni e di alleanze, di collaborazioni 
scientifiche e di accordi istituzionali. 
Fondata nel 1962, in sessant’anni di vita l’Università di Trento ha conferito il 
diploma ad oltre 73mila laureati e laureate. La capacità di attrarre studenti e 
studentesse è cresciuta negli anni e oggi l’Ateneo conta circa 16mila iscritti e 
iscritte con una percentuale del 68% che proviene da fuori provincia.
Nel 2009, l’Accordo di Milano siglato tra il Governo italiano e la Provincia 
autonoma di Trento (assieme a quella di Bolzano e alla Regione autonoma 
Trentino-Alto Adige/Südtirol) ha modificato lo Statuto speciale di autonomia 
in tema di norme finanziarie, riconoscendo alla Provincia nuove competenze 
in ambito universitario. Oggi il finanziamento provinciale all’Ateneo si basa 
su un impegno assunto dalla Provincia con il Ministero dell’Economia e delle 
Finanze, che garantisce all’Università di crescere.
I numeri descrivono un Ateneo in grado di offrire un ambiente ideale di studio 
e di ricerca dall’ambito sociale, umanistico ed economico alle aree scientifiche, 
tecnologiche e della scienza della vita. Accanto a studenti e studentesse sono 
in attività oltre 700 tra docenti, ricercatori e ricercatrici e altrettante persone al 
lavoro nelle 8 direzioni in cui è organizzata la struttura tecnico-amministrativa.
Le classifiche nazionali e internazionali collocano UniTrento ai primi posti tra 
le università italiane. L’offerta formativa proposta dagli 11 Dipartimenti e dai 
4 Centri di Ateneo si compone di 71 corsi di laurea e laurea magistrale, alcuni 
master, corsi di formazione permanente. Sono attivi anche una scuola di 
alta formazione e 17 corsi di dottorato di ricerca (dati riferiti all’a.a. 2022/23). 
Inoltre, nell’ambito della procedura di accreditamento periodico condotta 
nel 2018 sull’Università di Trento dall’Agenzia nazionale di valutazione del 
sistema universitario e della Ricerca (ANVUR) per conto dell’allora Ministero 
dell’istruzione, dell’università e della ricerca (MIUR), l’Ateneo ha ottenuto il 
punteggio massimo complessivo, collocandosi al livello più alto sui cinque 
previsti. Nell’ambito della Valutazione della Qualità della Ricerca (VQR) 2015-
2019 l’Ateneo si è posizionato al primo posto nella sua classe di riferimento per 
la qualità della produzione scientifica dell’intero corpo docente e ricercatore, 
anche grazie alla performance positiva dei giovani ricercatori e ricercatrici, 
neoassunti o che hanno avuto avanzamenti di carriera nel quadriennio di 
riferimento.
Università degli Studi di Trento 8L’Ateneo è articolato in tre poli. Nel centro storico 
di Trento sono insediati i Dipartimenti di Sociologia 
e Ricerca sociale, Economia e Management, 
Lettere e Filosofia, la Facoltà di Giurisprudenza, 
la Scuola di Studi Internazionali e il Centro 
Interdipartimentale in Scienze mediche (CISMed). 
Nel polo di collina sono collocati i Dipartimenti di 
Fisica, Matematica, Ingegneria civile, ambientale 
e meccanica, Ingegneria industriale, Ingegneria e 
Scienza dell’Informazione, Dipartimento di Biologia 
cellulare, computazionale e integrata. Nel polo di 
Rovereto è ospitato il Dipartimento di Psicologia e 
Scienze cognitive, e il Centro Interdipartimentale 
Mente/Cervello (CIMeC). Attività di didattica e 
ricerca universitaria si svolgono, inoltre, al Centro 
Agricoltura Alimenti Ambiente (C3A), che ha sede a 
San Michele all’Adige.
L’Ateneo trentino ha confermato negli anni una 
buona capacità di attrarre finanziamenti per 
la ricerca da bandi competitivi (55,3 milioni di 
euro nell’ultimo bilancio). Le voci più consistenti 
riguardano i finanziamenti da parte dell’Unione 
europea, in particolare con i progetti Horizon 
2020, EIT e Erasmus (25,4 milioni) e dal Ministero 
dell’Università e della Ricerca (19,6 milioni), 
soprattutto per le iniziative legate al bando 
“Dipartimenti di Eccellenza” e ai Progetti 
di rilevante interesse nazionale (Prin 2017). 
Significativi anche i proventi derivanti da ricerche 
commissionate e da trasferimento tecnologico per 
5,4 milioni. La contribuzione studentesca ammonta 
a 19,3 milioni nel bilancio di previsione 2022.
La peculiarità dell’Università di Trento è quella 
di essere una delle università più internazionali 
d’Italia: primeggia infatti per qualità e quantità 
delle relazioni internazionali. Sono oltre 450 
gli accordi di studio e ricerca siglati con atenei 
in Europa e nel mondo, ben 25 corsi di laurea 
magistrale, 3 di laurea triennale e molti corsi di 
dottorato sono tenuti in lingua inglese. A studenti e studentesse è possibile inoltre 
accedere ai programmi di doppia laurea 
che consentono di ottenere un doppio titolo 
riconosciuto in entrambi i Paesi: sono 41 gli accordi 
attivati in 14 Paesi diversi.
Si aggiunge infine la partecipazione a ECIU 
University , la prima università europea in cui 
studenti e studentesse, ricercatori e ricercatrici 
lavorano assieme alle amministrazioni e 
alle imprese per risolvere sfide reali. Questo 
innovativo modello di università è stato lanciato 
nel novembre 2019 dal Consorzio europeo di 
università innovative - European Consortium of 
Innovative Universities , ECIU - di cui l’Università di 
Trento fa parte dal 2018. 
Piano Strategico 2022-2027 9Contesto
Numerosi fenomeni e fattori di natura globale  sono destinati a modificare 
rapidamente e profondamente il contesto in cui l’Università, insieme al 
territorio locale, si troverà a operare. Si apriranno numerose opportunità per 
conseguire una crescita più forte, sostenibile e inclusiva, ma vi saranno 
anche delle sfide impegnative per le persone, le imprese, il mondo del 
lavoro, le istituzioni, gli enti di ricerca, la società civile e le comunità locali . 
Inizierà, anzi è già iniziato, un periodo di transizione in cui cambieranno gli 
assetti internazionali, i movimenti sociali e politici nazionali, la tecnologia, 
il mondo produttivo e quello del lavoro, e con essi il sistema di istruzione e 
formazione. Il mondo universitario italiano è chiamato a svolgere un ruolo 
da protagonista in questo processo di transizione, non rincorrendo, ma 
accompagnando e persino anticipando il cambiamento.
Le trasformazioni in atto sul piano internazionale  sono importanti. Lo 
sviluppo e l’integrazione di numerosi paesi emergenti di grandi dimensioni 
ha creato un mondo multipolare caratterizzato da relazioni internazionali 
che oscillano, a seconda dei temi e delle circostanze, dalla cooperazione 
nell’affrontare sfide globali di comune interesse, alla competizione per il 
primato economico e tecnologico, fino alla aperta rivalità e al conflitto per 
l’affermazione di principi, valori e modelli sociali diversi. L’Unione europea, 
rafforzata dalla risposta unitaria durante alla crisi pandemica, rappresenta 
il contesto di riferimento imprescindibile dell’Italia, luogo e presidio di 
sovranità democratica che sa parlare al mondo.
Per l’Università di Trento, l’ Unione europea rappresenta uno spazio 
fondamentale di collaborazione scientifica, di libera circolazione di studenti e 
ricercatori, di libero confronto delle idee, e di investimento per la produzione 
e disseminazione del sapere. Uno spazio che è e deve restare aperto anche 
a chi operi al di fuori di esso, in condizioni di rischio e di oppressione, 
intellettuale e personale. In questo contesto, l’Ateneo deve guardare con 
attenzione alle opportunità offerte dalle azioni e dai programmi dell’Unione 
europea, così come alle iniziative nazionali che questi sostengono, come il 
Piano Nazionale di Ripresa e Resilienza (PNRR).
Le risorse messe a disposizione del Paese per conseguire la transizione 
verde e la transizione digitale  faciliteranno il processo di cambiamento, ma 
questo avverrà soltanto se il mondo universitario e della ricerca riusciranno 
a contribuire alla costruzione di una società e di un sistema economico 
più sostenibile e inclusivo, nel quale studentesse e studenti, ricercatori 
e ricercatrici siano nelle condizioni di contribuire positivamente e da 
Università degli Studi di Trento 10protagonisti al cambiamento in corso, realizzando 
pienamente i propri talenti e le proprie vocazioni.
Le sfide del cambiamento climatico, della 
sostenibilità  ambientale e della perdita di 
biodiversità hanno portato all’adozione di 
strategie nazionali e internazionali per assicurare 
la cosiddetta transizione verde. Azioni che 
impatteranno in modo importante su molti 
ambiti della nostra attività e della nostra vita. 
Affrontare queste sfide richiede infatti la revisione 
del modello produttivo esistente, l’adozione di 
innovazioni tecniche e tecnologiche utili a una 
produzione più sostenibile, un uso responsabile 
dell’energia e delle risorse, il ripensamento di 
comportamenti individuali e collettivi di lavoro 
e consumo, e il conseguimento di un migliore 
equilibrio fra natura, sistemi alimentari e 
biodiversità.
La preoccupazione per la salute dell’ambiente 
si accompagna a quella per la salute delle 
persone e degli animali . Questo non riguarda 
solo la prevenzione, la diagnosi e la cura delle 
malattie, ma più in generale i temi del benessere 
personale, dell’invecchiamento attivo della 
popolazione, dell’alimentazione e degli stili di 
vita sani, della bioetica, dello stato sociale e della 
cura delle persone, dei bisogni educativi speciali 
e del benessere psicologico in ambito formativo. 
Come la pandemia ha mostrato, affrontare queste 
sfide richiede un approccio olistico basato su 
conoscenze e competenze specialistiche, ma 
anche sulla capacità di collegare e far dialogare 
discipline e competenze diverse.
La banda larga, i big data , l’intelligenza artificiale, 
l’internet delle cose, la blockchain technology , 
i quantum computer e l’automazione avanzata 
sono soltanto alcune delle parole chiave che 
caratterizzano l’ampio processo di trasformazione 
che è legato allo sviluppo e all’adozione di 
nuove soluzioni tecnologiche e digitali . La transizione digitale fa riferimento a cambiamenti 
che interesseranno il mondo produttivo e la 
pubblica amministrazione, i consumi individuali 
e collettivi, le comunicazioni e i trasporti, la 
sanità e l’assistenza alle persone, l’istruzione e 
la formazione, il mondo del lavoro e quello della 
ricerca.
Rimanere al passo con l’evoluzione scientifica 
e tecnologica è una condizione essenziale per 
raggiungere ogni altro obiettivo economico, 
politico e sociale. Dato che i cambiamenti 
nei paradigmi tecnologici tendono a creare 
divari persistenti tra chi guida e chi subisce 
i processi, la capacità di accompagnare, o 
persino anticipare, l’evoluzione scientifica e 
tecnologica è una conditio sine qua non  per 
essere competitivi, efficienti e inclusivi. Perché la 
transizione digitale possa condurre a una società 
più giusta e inclusiva, tuttavia, la produzione e 
trasmissione delle sole conoscenze scientifiche 
e tecnologiche non basta. Queste devono essere 
messe in relazione a quelle umanistiche, sociali, 
economiche, legali e psicologiche al fine di 
creare un contesto istituzionale e organizzativo 
capace di valorizzare sia le opportunità offerte 
dalla transizione, sia il benessere delle persone. 
Anche la transizione digitale, come quella 
verde, richiede l’adozione di un approccio 
interdisciplinare capace di collegare e far 
dialogare discipline e conoscenze diverse ; una 
condizione che pone l’Università di Trento, grazie 
all’ampiezza degli ambiti di ricerca e didattica, in 
una posizione privilegiata.
Naturalmente le due transizioni non sono distinte. 
La tecnologia è uno strumento indispensabile 
per rilanciare uno sviluppo socioeconomico più 
sostenibile e inclusivo. L’imperativo di realizzare 
una società e un sistema economico giusto e 
sostenibile trova riscontro nel pilastro europeo 
dei diritti sociali , proclamato nel 2017 dall’Unione 
europea, e nel piano d’azione proposto dalla 
Piano Strategico 2022-2027 11Commissione europea nel 2021 per realizzarlo. Al centro di questo pilastro 
vi è la parità di trattamento e di opportunità in materia di occupazione, 
protezione sociale, istruzione e accesso a beni e servizi al pubblico, nonché 
il diritto di ogni persona a un’assistenza individuale, anche nel campo 
della formazione e riqualificazione, per migliorare le proprie prospettive 
di occupazione. Cruciali in questo senso saranno gli sforzi delle istituzioni 
e dell’università nella realizzazione della nuova Agenda europea per le 
competenze per l’occupazione , attraverso un’offerta didattica dinamica e 
differenziata, capace di formare cittadini e cittadine responsabili, di rendere 
studentesse e studenti pronti ad accedere al mondo del lavoro e di dare alla 
comunità la possibilità di aggiornare le proprie competenze durante l’intero 
corso della vita.
Se sono fattori di portata globale (quali appunto il progresso tecnologico, 
l’invecchiamento della popolazione, la lotta al cambiamento climatico, il 
pilastro europeo per i diritti sociali) a guidare la transizione verso un nuovo 
modello socio-economico sostenibile, inclusivo e resiliente, le dinamiche 
di cambiamento assumono caratteristiche e traiettorie differenti nei 
diversi territori e regioni del mondo. Nonostante lo speciale rapporto 
di collaborazione e integrazione tra l’Università di Trento e il Trentino, il 
territorio di riferimento dell’Ateneo  è certamente più ampio in tutti gli 
ambiti della sua missione, e non soltanto nella ricerca scientifica che, per sua 
natura, ha vocazione internazionale.
L’Università di Trento è una componente attiva della rete internazionale 
dell’alta formazione e ricerca e intende consolidare questa posizione per 
garantire le migliori opportunità a studenti, studentesse, ricercatori e 
ricercatrici, e per produrre, disseminare e trasferire conoscenza a livello 
internazionale.
Il Piano  
Strategico: 
Principi, Missione 
e Visione
Piano Strategico 2022-2027 13Principi / Valori
L’Università di Trento è un sistema complesso, fondato su strutture 
accademiche e gestionali che agiscono con autonomia nell’ambito delle 
linee strategiche di Ateneo e partecipando alla gestione democratica 
dell’istituzione. Questo rimanda all’importanza del senso di identità 
e di appartenenza , che coinvolge sia la componente studentesca sia 
quella docente e tecnico-amministrativa. Una comunità forte e unita è 
una comunità inclusiva , capace di sostenere e valorizzare anche chi è 
svantaggiato, che agisce in modo rispettoso e attento  al benessere delle 
persone, che crede nell’equità, nella multiculturalità, nella  innovazione e 
nella valorizzazione delle differenze , che è in grado di essere accogliente e 
attrattiva .
Come istituzione formativa, è prioritario per l’Ateneo contribuire a 
formare cittadini e cittadine attenti e responsabili , capaci di partecipare 
attivamente alla vita sociale e produttiva del Paese. Compito dell’Università 
di Trento è quindi contribuire ad un’effettiva realizzazione del diritto allo 
studio, alla valorizzazione degli studenti e delle studentesse iscritte, alla loro 
crescita e maturazione in un contesto umano e sociale sicuro , che favorisca 
l’apprendimento. Il senso critico  e l’impegno di studenti e studentesse sono 
imprescindibili, così come è importante la presenza studentesca negli organi 
istituzionali e una relazione fondata sul mutuo rispetto e sul dialogo .
L’Ateneo ritiene fondamentali la valorizzazione delle iniziative  e dei 
contributi individuali, la garanzia della libertà di pensiero , il riconoscimento 
del merito  e della capacità innovativa  e il rispetto dell’ integrità  accademica . 
L’interdisciplinarietà non è soltanto un approccio metodologico necessario 
ad affrontare con successo le sfide poste dalla complessità del contesto, ma 
rappresenta anche un metodo per realizzare il dialogo aperto, armonioso e 
innovativo tra persone, aree di ricerca, e discipline presenti nell’Ateneo e al di 
fuori.
La gestione partecipata dell’Università è possibile in un contesto di 
trasparenza  delle informazioni, di condivisione e partecipazione  alle 
decisioni, nei limiti stabiliti da norme e regolamenti, e in un quadro di 
pubblica e libera discussione. Le questioni etiche , declinate dal nostro 
Codice Etico, assumono poi particolare rilevanza nell’ambito della ricerca. 
L’inclusività, il rispetto, la trasparenza e la partecipazione hanno particolare 
valore quando si accompagnano alla capacità di valutare e auto-valutarsi , 
premiare i risultati e correggere le criticità, selezionare e dare priorità. 
Università degli Studi di Trento 14L’Università di Trento definisce la Qualità 
come la capacità di darsi obiettivi di valore e 
di raggiungerli, adottando i comportamenti 
necessari per misurare e aumentare la 
rispondenza tra obiettivi e risultati, coerentemente 
con la visione, la missione e le linee strategiche di 
indirizzo. L’attenzione all’efficacia e all’efficienza 
dei processi, la coerenza tra obiettivi e strategie, la 
diffusione della cultura della valutazione del grado 
di raggiungimento degli obiettivi, l’adozione di 
un approccio critico basato sul confronto con i 
portatori di interessi e la corretta comunicazione 
dell’esercizio di autovalutazione, sono componenti 
essenziali di un processo di miglioramento 
continuo  basato sulla responsabilità . Le decisioni 
strategiche devono inoltre considerare con grande 
attenzione la sostenibilità economico-finanziaria  
delle iniziative.
L’attenzione al tema della sostenibilità 
ambientale  caratterizza l’Ateneo da molti anni. 
L’impegno per rendere l’Università più rispettosa 
dell’ambiente deve continuare attraverso 
azioni concrete, significative e innovative, che 
permettano all’Ateneo di contribuire a un modello 
di crescita sostenibile e inclusiva del territorio e 
dell’intero Paese.L’Università di Trento ritiene di fondamentale 
importanza la propria partecipazione alla rete 
internazionale, europea e non solo, dell’alta 
formazione e ricerca . Accanto a questa sua 
collocazione, considera imprescindibile lo 
straordinario legame instaurato con le istituzioni e 
il Trentino e il rapporto sinergico con i molteplici 
attori attivi nel territorio locale . La flessibilità e 
la dinamicità rendono l’Ateneo un laboratorio 
di innovazione per l’elaborazione e la diffusione 
di nuovi paradigmi, modelli e pratiche, e per il 
trasferimento della conoscenza e la formazione 
delle competenze nel territorio. Cooperazione, 
interazione e contaminazione reciproca tra Ateneo 
e territorio rappresentano riferimenti ineludibili 
nell’attività di programmazione e realizzazione 
delle attività.
Piano Strategico 2022-2027 15Missione
Il Piano strategico individua gli obiettivi e le strategie negli ambiti che 
caratterizzano le principali missioni dell’attività universitaria e che sono 
sinteticamente interpretate dall’Università di Trento come segue:
• garantire una ricerca di alto livello, libera, aperta, collaborativa, integra 
e capace di offrire un apporto fondamentale alla didattica, al progresso 
tecnologico, alla crescita culturale e socioeconomica
• offrire una didattica innovativa e inclusiva, comprensiva della formazione 
continua, orientata alla qualità, capace di rispondere all’evoluzione del 
contesto e di anticiparne gli sviluppi, e attenta ai bisogni della comunità 
universitaria
• contribuire allo sviluppo di un modello di crescita fondato sulle persone, 
sulle conoscenze, sull’innovazione, sul pensiero critico, sul metodo 
scientifico e sulla cittadinanza attiva, in rapporto sinergico con gli attori del 
territorio e con le comunità di riferimento, nazionali e internazionali.
Università degli Studi di Trento 16Visione
L’Università di Trento ambisce a:
• valorizzare la capacità dell’Ateneo di essere flessibile e dinamico 
rappresentando un riferimento nel panorama internazionale, fungendo 
anche da laboratorio di innovazione per elaborare nuovi paradigmi e 
promuovere il trasferimento di modelli e di pratiche sviluppate dalla, e 
nell’ambito della, comunità universitaria
• progettare e realizzare innovazioni nei metodi della didattica e della ricerca, 
anche interdisciplinari, per stare al passo con un contesto in profonda 
trasformazione e attrarre risorse, studenti e studentesse, ricercatori e 
ricercatrici di talento dal Paese e dall’estero
• contribuire a formare i cittadini e le cittadine del futuro, andando oltre 
le competenze e le conoscenze disciplinari, in grado di partecipare 
attivamente alla vita sociale e produttiva del Paese, per un Ateneo capace 
quindi di concorrere al processo di costruzione della cittadinanza
• creare un ambiente collaborativo e favorevole per le persone della 
comunità universitaria, favorendo il benessere, l’inclusione, le pari 
opportunità, il senso di appartenenza e di identità collettiva, attraverso la 
crescita culturale e professionale del singolo
• contribuire alla crescita del territorio attraverso un rapporto sinergico con 
le istituzioni locali, nazionali e internazionali, con il mondo scolastico e 
lavorativo, con gli ordini professionali e con i rappresentanti della società 
civile
• contribuire a un modello di crescita sostenibile e inclusiva del territorio 
e dell’intero Paese, in linea con l’Agenda 2030 dell’ONU, le priorità della 
Politica di coesione UE 2021-2027, la Strategia europea per le Università, 
i principi enunciati dalla European University Association e gli obiettivi 
strategici del PNR 2021-2027 e del PNRR - Next Generation Italia.

Università degli Studi di Trento 18Il Piano Strategico: 
struttura e 
contenuti
Il Piano Strategico è articolato in tre Aree strategiche, quattro Cluster 
strategici e due Elementi trasversali secondo lo schema che segue: 
Piano Strategico 2022-2027 19Le tre aree strategiche
I quattro cluster  
in risposta alle sollecitazioni del territorio e dell’Ateneodidattica ricerca terza missione
benessere competenze scienze della vita  
e medicinasostenibilità1 2 3
internazionalizzazionefattori abilitanti e tecnologie
Università degli Studi di Trento 20Le tre aree strategiche
DIDATTICA : Innovare la didattica per una 
formazione di qualità, attenta ai bisogni della 
comunità universitaria
RICERCA : Promuovere la ricerca di alto livello e il 
progresso della conoscenza
TERZA MISSIONE : Evolvere insieme al territorio e 
alla società1
2
3
Piano Strategico 2022-2027 21I quattro cluster strategici  
in risposta alle sollecitazioni del territorio e dell’Ateneo
BENESSERE  
Promuovere  
il benessere,  
l’equità e l’inclusione 
nella comunità 
universitariaCOMPETENZE  
Contribuire allo 
sviluppo di un modello 
di crescita fondata 
sulle conoscenze, 
sulle persone, 
sull’innovazione e sulla 
cittadinanza attivaSCIENZE DELLA 
VITA E MEDICINA  
Promuovere lo sviluppo 
interdisciplinare delle 
conoscenze per la 
protezione della salute SOSTENIBILITÀ  
Contribuire alla 
transizione ecologica, 
alla tutela  
dell’ambiente e 
all’ottimizzazione 
nell’uso delle risorse
I due elementi trasversali
INTERNAZIONALIZZAZIONE  
Valorizzare la collaborazione internazionale e la 
capacità di attrazioneFATTORI ABILITANTI E TECNOLOGIE  
Potenziare le tecnologie e le infrastrutture per un 
Ateneo dinamico
Università degli Studi di Trento 22
Area strategica 1:  
Didattica
Innovare la didattica per una formazione di qualità, attenta ai 
bisogni della comunità universitaria1
Piano Strategico 2022-2027 23L’Università di Trento attribuisce grande rilevanza 
all’innovazione dei modelli di insegnamento e 
di apprendimento in linea con le prospettive 
internazionali.
Promuovere una cultura dell’innovazione e della 
qualità della didattica (ESG, 2015) che ponga 
studenti e studentesse, il loro benessere e 
il loro apprendimento al centro dei processi 
formativi , richiede il costante aggiornamento 
delle pratiche di insegnamento. Ciò presuppone 
fornire al personale docente nuove competenze 
e nuovi approcci, metodologie, contenuti 
e ambienti didattici, per promuovere un 
apprendimento attivo e duraturo. L’Ateneo 
mira quindi al miglioramento continuo della 
qualità dell’apprendimento e dell’insegnamento, 
attraverso il coinvolgimento in azioni mirate sia 
dei docenti sia della comunità studentesca, per 
lo sviluppo di strategie innovative che integrino le 
competenze disciplinari e tecnologiche con quelle 
professionali e interpersonali fondamentali per lo 
studio e il lavoro, anche valorizzando l’esperienza 
della didattica online/blended laddove utile alle 
esigenze formative.
Per questa ragione, il nuovo piano della didattica 
intende promuovere e sostenere l’innovazione 
didattica, che ha da sempre avuto un ruolo 
centrale nell’ Ateneo, con la costituzione di un 
Teaching and Learning Center  (denominato 
FormID). Questo implica l’adozione di un 
approccio di sistema, con azioni multilivello per 
promuovere la formazione, la sperimentazione 
e la riflessione in merito a nuove pratiche di 
didattica partecipative, inclusive e flessibili.
Il consolidamento e l’ampliamento dei Corsi di 
Studio (CdS) passerà attraverso una riflessione che 
garantisca un’offerta formativa non solo allineata 
ai migliori standard internazionali, ma anche in 
profonda sinergia con le esigenze del territorio e 
del contesto storico di riferimento, con l’obiettivo di fornire conoscenze utili anche ai sistemi 
produttivi territoriali, attraverso l’ampliamento 
delle competenze scientifiche, tecnologiche e 
linguistiche degli studenti. Particolare attenzione 
sarà attribuita all’acquisizione di capacità di 
comunicare e di affrontare e risolvere problemi, 
abilità necessarie per un pieno inserimento dei 
laureati e delle laureate nella società . I CdS 
dovranno acquisire maggiore flessibilità nella 
programmazione, rafforzare le competenze 
multidisciplinari, con riferimento anche alle 
tecnologie digitali e ai temi in campo ambientale, 
e concorrere a potenziare la costruzione di soft 
skills  e di competenze relazionali. A questo 
contribuirà anche la costituzione della School of 
Innovation , come struttura interdipartimentale 
preposta alla didattica e formazione continua nei 
campi dell’innovazione e dell’imprenditorialità. La 
grande attenzione che l’Ateneo intende dedicare 
al tema della formazione delle competenze, non 
solo della comunità studentesca, trova ulteriore 
conferma negli obiettivi e nelle strategie del 
Cluster “Competenze”.
L’Università di Trento mira a promuovere una 
sempre maggiore sinergia tra le attività di 
ricerca e le attività di didattica  al fine di rafforzare 
le ricadute delle prime e qualificare l’attività 
di insegnamento. Questo approccio non mira 
soltanto a valorizzare le competenze del corpo 
docente, messo in condizione di condividere 
metodi e risultati delle attività di ricerca, ma 
anche a permettere a studenti e studentesse 
l’acquisizione di nuove conoscenze circa gli scopi, 
le funzioni e le metodologie della ricerca (tra cui 
anche i sempre più importanti aspetti relativi 
all’etica e all’integrità della ricerca) per divenire 
professionisti capaci di valorizzare i risultati della 
ricerca scientifica nei vari ambiti di occupazione.
Università degli Studi di Trento 24Obiettivi Pluriennali
1. Migliorare la qualità dell’insegnamento in Ateneo, ampliando la cultura 
dell’innovazione e dell’importanza della qualità della didattica in chiave 
partecipata e inclusiva.
L’obiettivo sarà raggiunto anche attraverso le seguenti strategie:
a. Migliorare, attraverso formazioni specifiche, le competenze del corpo 
docente in ambito sia didattico sia tecnologico, e le abilità relazionali con 
studenti e studentesse.
b. Analizzare e modificare le modalità di valutazione degli apprendimenti 
garantendo approcci e strumenti equi, autentici e sfidanti, in grado 
di rilevare conoscenze e competenze acquisite, ma anche sostenere 
(mediante azioni di feedback) gli studenti e le studentesse nel processo di 
apprendimento. 
c. Promuovere lo sviluppo di competenze trasversali, proponendo e 
sistematizzando attività di alta formazione improntate ai principi 
dell’interdisciplinarità e della partecipazione attiva, come quelle relative 
ai temi dell’innovazione offerte dalla School of Innovation  e dalla rete 
European Consortium of Innovative Universities  (ECIU).
d. Sostenere lo sviluppo di politiche di inclusione da parte dei Dipartimenti/
Centri, attraverso l’aggiornamento del corpo docente e l’integrazione dei 
contenuti della didattica, anche al fine di potenziare la professionalità 
della comunità studentesca con competenze di base sui temi 
dell’inclusione e della disabilità.
e. Creare un insieme di risorse disponibili online per permettere al 
corpo docente di reperire documenti, video, tutorial, bibliografia, per 
l’autoformazione e per l’approfondimento personale delle strategie di 
apprendimento. 
f. Facilitare le occasioni di innovazione didattica, adeguando spazi e 
strutture di supporto e promuovendo sperimentazioni didattiche che 
prevedano metodologie innovative.
g. Realizzare azioni di scholarship , promuovendo la ricerca sulle azioni 
didattiche innovative realizzate, in modo da poterne monitorare e valutare 
l’andamento e l’impatto.
h. Istituire il ruolo di “educational developer”  (esperto di didattica) che 
svolgerà un’azione di sostegno al corpo docente nel miglioramento della 
pratica didattica, nell’uso di tecnologie per la didattica e nella definizione 
di traiettorie individuali di sviluppo professionale. 
i. Riconoscere le competenze didattiche dei docenti, attraverso dispositivi di 
promozione della riflessione e della valorizzazione del loro impegno. 
j. Garantire, attraverso le Politiche di Qualità dell’Ateneo, l’adeguatezza delle 
competenze disciplinari sviluppate dai CdS in relazione all’evoluzione delle 
esigenze del mondo culturale, produttivo e delle istituzioni, la corretta 
gestione del processo formativo in tutti i CdS e la partecipazione di 
studenti e studentesse ai processi di assicurazione della qualità.
Piano Strategico 2022-2027 252. Ampliare l’offerta didattica sull’asse della innovazione, anche per 
rispondere alle esigenze del mondo del lavoro e del territorio
L’obiettivo sarà raggiunto anche attraverso le seguenti strategie:
a. Promuovere e supportare le esperienze di sperimentazione, anche 
organizzativa, di nuovi percorsi didattici proposti dai Dipartimenti/Centri 
dell’Ateneo.
b. Garantire che i nuovi CdS presentino elementi di innovazione nella 
programmazione e nei contenuti di insegnamento, anche in partnership 
con studenti e studentesse.
c. Attivare nei Dipartimenti/Centri laboratori di innovazione didattica per 
studenti e docenti al fine di sperimentare metodi attivi e partecipativi di 
fare lezione, rivolti anche ad attività extra-curricolari e per l’applicazione 
pratica delle conoscenze. I laboratori potranno largamente usufruire di 
strumentazione digitale per funzionare sia in presenza sia a distanza.
d. Organizzare attività formative caratterizzate da una nuova ed efficace 
struttura organizzativa (es: percorsi part-time ; a distanza; a moduli; corsi 
hands-on  per specifiche certificazioni; micro-credenziali; Open Digital 
Badges ; etc.), aperti a studenti e studentesse dell’Ateneo, a professionisti e 
lavoratori esterni in formazione permanente ( Lifelong learner ). 
e. Potenziare la partecipazione attiva di professionisti e rappresentanti delle 
imprese, della pubblica amministrazione e delle istituzioni nella didattica 
e formazione della comunità studentesca.
f. Potenziare tutte le iniziative legate all’internazionalizzazione, 
incrementando in particolar modo la mobilità in entrata degli studenti 
e delle studentesse, in sintonia con le Università, specie europee, nostre 
partner. 
g. Realizzare un orientamento universitario coordinato centralmente e 
basato su iniziative trasversali ed extra-curricolari, anche attraverso 
metodologie multimediali.
3. Divenire un Ateneo che punta alla centralità degli studenti e 
studentesse nel processo di apprendimento e di formazione
L’obiettivo sarà raggiunto anche attraverso le seguenti strategie:
a. Attivare percorsi per l’acquisizione di competenze trasversali di 
tipo linguistico, interpersonale, comunicativo e di scrittura, con il 
coinvolgimento dei rappresentanti della comunità studentesca nella fase 
di progettazione.
b. Attivare sperimentazioni che permettano una maggiore flessibilità 
organizzativa delle attività formative (es: organizzazione modulare dei 
corsi, moduli in lingua straniera (L2), uso di tecnologie digitali), anche per 
favorire il coinvolgimento di diversi tipi di studenti non-frequentanti.
c. Potenziare il tutoraggio per il superamento di specifiche difficoltà 
disciplinari e rafforzare la formazione della comunità studentesca nelle 
strategie e nei metodi di studio, anche prestando attenzione a portatori di 
bisogni educativi speciali.
d. Potenziare la valutazione del merito attraverso il consolidamento del 
Collegio Clesio e il sostegno ai Percorsi di eccellenza dei vari CdS e agli 
Honours Programme .
e. Potenziare il Servizio di Consulenza psicologica e gli sportelli, realizzati con 
il supporto del Servizio Inclusione, per studenti e studentesse con bisogni 
speciali e attivare, insieme all’Ufficio Equità e Diversità, due nuovi sportelli 
su identità di genere e per il supporto ai rifugiati.
Università degli Studi di Trento 26
Area Strategica 2:  
Ricerca
Promuovere la ricerca di alto livello e il progresso della 
conoscenza2
Piano Strategico 2022-2027 27La ricerca è uno dei cardini fondamentali per 
la ripresa del Paese e dell’Unione europea, 
strumento per conseguire una crescita più forte, 
sostenibile e inclusiva, basata sulla conoscenza. 
Le politiche europee e nazionali per il rilancio 
socioeconomico dopo la crisi pandemica 
concentrano infatti molta attenzione su ricerca e 
innovazione. Anche per questa ragione l’Ateneo 
sta vivendo una fase storica durante la quale le 
opportunità di finanziamento, specialmente a 
livello di maturità tecnologica medio-alta, sono 
ingenti e solleciteranno azioni collaborative 
sul territorio nazionale, anche attraverso il 
coinvolgimento delle imprese e del mondo 
produttivo . L’Ateneo intende svolgere un 
ruolo attivo in questo periodo di accelerazione, 
sviluppando ed espandendo le dimensioni ricerca 
e innovazione che già lo contraddistinguono, 
dedicando attenzione alle strategie internazionali 
e, al tempo stesso, potenziando il sistema ricerca 
di Ateneo  per ottenere importanti benefici a 
medio-lungo termine.
Qualità, rilevanza, integrità, innovatività e 
internazionalità rappresentano i fondamenti 
della ricerca, quantitativa e qualitativa. Accanto 
alla ricerca per cui si prevede una specifica 
applicazione o utilizzazione, l’Ateneo intende 
sostenere anche la ricerca di base, principalmente 
rivolta all’ampliamento delle conoscenze, in tutte 
le aree scientifico-disciplinari che le sono proprie.
Il sistema della ricerca universitaria è formato 
dai ricercatori e dalle ricercatrici, dal personale 
a supporto della ricerca e dall’infrastruttura che 
ne abilita l’efficienza e la continuità di lavoro, e 
che ne consente il monitoraggio e la valutazione. 
L’innovazione e la specializzazione del servizio di 
supporto alla ricerca  sono sempre più necessarie 
per cogliere le opportunità di crescita disponibili 
nei prossimi anni, oltre che per soddisfare i 
numerosi e peculiari vincoli dei programmi di 
finanziamento emanati dagli enti pubblici e privati, nazionali e internazionali. L’Ateneo intende 
quindi adeguare le infrastrutture tecnologiche e 
investire per un supporto alla ricerca innovativo 
e specializzato, anche attraverso la definizione 
di nuove competenze e figure professionali . 
Elementi quali l’etica, l’integrità della ricerca, la 
gestione dei dati, il rispetto dei diritti connessi 
al trattamento dei dati personali, i temi 
dell’inclusione sono dirimenti per la definizione e 
per lo svolgimento della ricerca. La loro trattazione 
richiede sensibilità e conoscenze avanzate da 
parte sia dei ricercatori e delle ricercatrici, sia 
del personale di supporto, capaci di rendere il 
sistema della ricerca di Ateneo integrato, efficace 
e competitivo a livello internazionale. 
Il nostro Ateneo intende inoltre sostenere 
la crescita personale dei ricercatori e delle 
ricercatrici  verso i migliori standard nazionali e 
internazionali, facilitare la conduzione di attività 
di ricerca di alto livello , aumentare l’ attrattività di 
talenti provenienti da altri istituti universitari e di 
ricerca, e infine attuare misure di riconoscimento  
del raggiungimento di risultati di alta qualità. 
In riferimento agli obiettivi di interesse nazionale 
definiti nel Piano Nazionale di Ripresa e 
Resilienza  (PNRR, un progetto di rilancio 
economico nell’ambito del programma Next 
Generation EU), in particolare della Missione 4 
(Istruzione e Ricerca) Componente 2 (Dalla Ricerca 
all’Impresa) e nel Piano Nazionale per la Ricerca  
(PNR, previsto dal D.Lgs. 204/1998, documento 
che orienta le politiche della ricerca in Italia), 
l’Ateneo intende contribuire significativamente 
mantenendo l’attenzione su multiple aree di 
intervento per ciascuna delle sei missioni del PNR 
incluse la Cybersecurity , l’Intelligenza Artificiale, 
le Tecnologie Quantistiche, l’Aerospazio e le 
Tecnologie Alimentari.
La rilevanza della ricerca universitaria per la 
comunità e per la cittadinanza, assieme alla 
Università degli Studi di Trento 28centralità dei temi nel Programma quadro per la ricerca e l’innovazione 
dell’Unione europea 2021-27 (Horizon Europe), hanno indotto l’Ateneo 
a riconoscere come aree strategiche di ricerca pluriennale  la missione 
Salute e la missione Clima, Energia, e Mobilità Sostenibile. Queste aree 
strategiche si innestano su attività già in essere sul territorio provinciale, 
come Trentino Green Deal, la messa in opera del Polo Scienze della Vita e 
del Corso di Laurea in Medicina e Chirurgia di recente istituzione, le attività 
del Centro Interdipartimentale di Scienze Mediche. Le strategie che sono 
previste, orientate alla transizione energetica ed ecologica e alla crescita 
di conoscenza e di sviluppo di applicazioni in ambito salute e scienze della 
vita, prevedono il coinvolgimento e lo scambio con il tessuto industriale 
e sociale del territorio trentino e nazionale. Anche per questa ragione, il 
Piano strategico 2022-2027 riprende questi temi nei Cluster “Sostenibilità” e 
“Scienze della Vita e Medicina”.
Le ricadute della ricerca sul territorio e il contribuito allo sviluppo 
economico delle comunità  cui l’Ateneo partecipa, attraverso le numerose 
strategie di valorizzazione economica della conoscenza e di rafforzamento 
delle competenze delle persone, sono presentate nell’Area Strategica “Terza 
missione” e nel Cluster “Competenze”. L’adeguamento e l’aggiornamento 
delle infrastrutture digitali e degli spazi dedicati alla ricerca vengono ripresi e 
trattati nell’Elemento trasversale “Fattori abilitanti e tecnologie”.
Obiettivi Pluriennali
1. Promuovere la qualità della ricerca rispetto ai migliori standard 
internazionali e ampliare la cultura del riconoscimento del merito
L’obiettivo sarà raggiunto anche attraverso le seguenti strategie:
a. Definire un piano di formazione continua per i ricercatori sui temi di 
integrità ed etica della ricerca, Scienza aperta (open science) , trattamento 
dei dati personali, diritto d’autore, diritti di proprietà intellettuale, impatto, 
inclusione ed equità, citizen science , public engagement .
b. Accrescere la consapevolezza rispetto agli elementi che determinano una 
maggior qualità delle attività di ricerca tramite la definizione di un sistema 
di monitoraggio e valutazione.
c. Indirizzare la crescita dei ricercatori e delle ricercatrici durante l’intera 
carriera accademica, anche tramite programmi di mentorship  e 
sponsorship .
d. Utilizzare il riconoscimento della qualità della ricerca per assicurare 
l’avanzamento dei progetti di alto livello, anche tramite il certificato Seal of 
Excellence  nell’ambito di azioni europee di finanziamento della ricerca.
e. Riconoscere il raggiungimento di obiettivi straordinari e, in generale, la 
qualità nel lavoro di ricerca e per la ricerca tramite l’istituzione di premi 
annuali da conferire nell’ambito di eventi collettivi.
f. Sostenere la ricerca di alto livello tramite il finanziamento interno 
di progetti (conferito su base competitiva), la creazione di servizi 
interdipartimentali innovativi (tra cui il Servizio Dati per le Scienze 
Sociali) e l’approfondimento delle implicazioni etiche, giuridiche, sociali, 
economiche della trasformazione tecnologica in corso.
Piano Strategico 2022-2027 292. Rinnovare il sistema della ricerca dell’Ateneo, favorendo il confronto 
efficace tra ricercatori e personale tecnico-amministrativo e adeguando 
l’infrastruttura tecnologica
L’obiettivo sarà raggiunto anche attraverso le seguenti strategie:
a. Innovare il servizio di supporto alla ricerca, anche tramite la 
specializzazione delle competenze e la diversificazione del lavoro nelle 
varie fasi del ciclo di vita dei progetti di ricerca.
b. Investire nella formazione specifica delle figure coinvolte nell’attività di 
supporto alla ricerca sui temi dell’etica, dell’integrità della ricerca, della 
gestione dei dati, della privacy, dell’inclusione e del rispetto del genere.
c. Promuovere il confronto continuo e la programmazione condivisa tra i 
Delegati e le Delegate alla ricerca dei Dipartimenti/Centri e i referenti 
della Direzione Servizi alla Ricerca e Valorizzazione. 
d. Contribuire alla definizione dei flussi di informazioni e di lavoro 
nell’ambito delle azioni per il disegno e la messa in opera di una rinnovata 
infrastruttura informatica della ricerca.
e. Contribuire alla definizione di un sistema per il monitoraggio e la 
valutazione della qualità delle attività di ricerca e del suo impatto. 
3. Posizionare l’Università di Trento tra i riferimenti nazionali e 
internazionali per innovazione e rapporto sinergico tra ricerca e 
imprenditorialità
L’obiettivo sarà raggiunto anche attraverso le seguenti strategie:
a. Favorire la cultura della ricerca challenge based , anche tramite le attività 
promosse all’interno di network europei di partnership, quali l’ European 
Consortium of Innovative Universities (ECIU). 
b. Avvicinare il corpo studentesco alla cultura della ricerca, favorendo la 
partecipazione degli studenti e delle studentesse ai challenge based 
projects  e alle attività da cui possano apprendere i fondamenti della 
ricerca nelle loro discipline di specializzazione.
c. Sollecitare lo sviluppo di progetti congiunti tra accademia e mondo 
produttivo e istituzionale, anche tramite il rafforzamento dei dottorati 
di ricerca in collaborazione con soggetti privati o con la Pubblica 
Amministrazione (cd. Industriali). 
d. Sviluppare network internazionali attinenti ai sei cluster del secondo 
pilastro di Horizon Europe “Global Challenges and Industrial 
Competitiveness” .
4. Rendere l’Università di Trento un punto di riferimento a livello nazionale 
e internazionale sui temi dell’integrità della ricerca, dei dati aperti e della 
scienza aperta
L’obiettivo sarà raggiunto anche attraverso le seguenti strategie:
a. Rafforzare l’attività di disseminazione e comunicazione della ricerca, 
anche attraverso l’istituzione della “Commissione per la Disseminazione 
Scientifica” con la rappresentanza di tutti i Dipartimenti/Centri di Ateneo.
b. Valorizzare le politiche di accesso aperto ai dati della ricerca, in 
collegamento con le azioni proposte in tema di integrità ed etica 
della ricerca, anche tramite la partecipazione attiva a reti nazionali e 
internazionali.
c. Redigere una nuova politica di Ateneo in materia di accesso aperto ( open 
access ) e lotta al plagio.
d. Definire un piano per la sensibilizzazione dei ricercatori e delle ricercatrici 
verso i principi dell’Etica e dell’Integrità nella Ricerca ( research integrity ) e 
gli altri principi dell’ European Code of Conduct.
Università degli Studi di Trento 30
Area strategica 3:  
Terza Missione
Evolvere insieme al territorio e alla società 3
Piano Strategico 2022-2027 31Le attività che attengono alla terza missione, 
dunque allo sviluppo delle comunità a cui 
l’Università a vario titolo partecipa, sono per 
loro natura a largo spettro e vengono realizzate 
sia attraverso il contributo delle strutture 
accademiche, sia grazie all’impegno individuale 
dei membri della comunità universitaria. 
L’Università di Trento intende intensificare 
e qualificare le proprie azioni in questa Area 
strategica per creare un rapporto sinergico, 
caratterizzato dal costante dialogo e da un’azione 
condivisa e continuativa con le istituzioni, gli 
attori economici, la società civile e il mondo 
della cultura. In un contesto in rapido e profondo 
cambiamento, l’Ateneo intende affiancare 
il territorio e la società in un processo di 
evoluzione e maturazione fondato sui principi 
della crescita sostenibile e dell’innovazione 
diffusa . In modo particolare, l’Ateneo mira 
a contribuire allo sviluppo economico delle 
comunità cui partecipa (attraverso varie strategie 
di valorizzazione economica della conoscenza, 
oltre che attraverso il rafforzamento delle 
competenze delle persone, come descritto 
nel Cluster “Competenze”), a indirizzare la 
comunicazione scientifica per consolidare 
il rapporto con i molteplici attori del tessuto 
sociale, politico, economico e culturale (attraverso 
la costituzione di un Tavolo di lavoro per la 
Comunicazione della Ricerca), e a rilanciare il 
ruolo dell’Università come partner strategico 
del mondo scolastico provinciale (attraverso la 
partecipazione alla formazione continua dei 
docenti, a iniziative di ricerca sulla didattica 
innovativa nei contesti scolastici, alla costituzione 
di laboratori su temi specifici nelle scuole, quali ad 
esempio l’alternanza scuola-lavoro e all’attivazione 
di percorsi appositamente definiti per studenti 
“gifted”  che possono cominciare ad approcciarsi 
in anticipo al mondo dell’università).La valorizzazione economica della conoscenza  
richiede lo sviluppo di un insieme variegato 
di attività, che spaziano dalla gestione e 
valorizzazione della proprietà intellettuale 
(brevetti, progetti di proof of concept ) al supporto 
alla creazione di nuova imprenditorialità (start-
up/spin-off, iniziative imprenditoriali con partner 
locali, tra cui HIT), dalla ricerca commissionata e 
dai finanziamenti per attività conto terzi (anche 
nell’ambito della salute) ai rapporti ricerca-
industria (anche per tramite della gestione di 
strutture di ricerca applicata, come le facilities  
ProM, TESS Lab e Live Demo, il costituendo Polo 
Incubatore per le scienze della vita con Trentino 
Sviluppo) e alla partecipazione a iniziative 
consortili come SMACT.
Con il Piano Strategico, l’Ateneo si propone 
di raccordare tali interventi e iniziative in 
chiave sistemica, per esempio disegnando 
percorsi trasversali di educazione ai temi 
dell’imprenditività e azioni per la valorizzazione 
della conoscenza, favorendo anche l’inclusione 
di lifelong learner  e altri portatori di interesse 
esterni. In maniera qualificante e distintiva 
rispetto alle modalità tradizionali di promozione 
del trasferimento tecnologico, l’Ateneo punterà 
su modalità innovative di interazione ricerca-
industria, basate sul paradigma della challenge-
based research  (che comportano la creazione di 
un hub di ricerca su sfide lanciate da portatori di 
interesse industriali) e con la programmazione 
di percorsi di valorizzazione locale della 
conoscenza pensati insieme agli attori territoriali 
dell’ecosistema dell’innovazione. Attraverso 
queste strategie, riprese e sviluppate nel Cluster 
“Competenze”, l’Ateneo intende aumentare 
sensibilmente l’impatto qualitativo e quantitativo 
delle attività di terza missione legate alla 
valorizzazione economica della conoscenza.
Università degli Studi di Trento 32La comunicazione scientifica  è un’attività strategica per l’Ateneo in quanto 
con essa si realizza e consolida il rapporto di fiducia con il tessuto sociale, 
politico, economico e, in generale, con il mondo della cultura e dell’istruzione 
a ogni livello. Il supporto che l’Ateneo intende dare alla costruzione di una 
“cittadinanza scientifica” è un contributo fondamentale al miglioramento 
della qualità della vita, in particolare alla luce della crescente centralità 
della conoscenza e della ricerca nel paradigma di crescita socio-economica 
del prossimo futuro. L’Ateneo intende quindi sviluppare una strategia 
di coordinamento e di supporto per garantire un’adeguata azione di 
disseminazione interna, sostenendo sia azioni di Ateneo, sia specifiche 
iniziative delle strutture accademiche.
La collaborazione sinergica con il mondo scolastico  del territorio, oltre 
che nazionale, rappresenta un elemento distintivo di una terza missione 
di qualità. Una collaborazione che si sostanzia da un lato nell’intreccio di 
attività con le scuole, con dirigenti, insegnanti e studenti; e dall’altro lato 
con le agenzie di formazione quali IPRASE, il Dipartimento Istruzione e 
Cultura della Provincia autonoma di Trento, gli enti connessi con le scuole 
(ad esempio HIT e FBK), con le imprese e le associazioni del terzo settore 
che lavorano attivamente nel mondo dell’educazione. La ricchezza e la 
complessità di questo ambito richiede un’attenzione strategica, anche 
per valorizzare i contatti con gli ambiti e le competenze del comparto di 
orientamento. Sarà quindi necessario distinguere e coordinare le strategie 
per la comunicazione della ricerca e quelle orientate ai rapporti con la scuola 
e con l’orientamento.
Obiettivi pluriennali
1. Potenziare le strutture delle attività di intermediazione con il territorio 
per la diffusione della conoscenza
L’obiettivo sarà raggiunto anche attraverso le seguenti strategie:
a. Aumentare l’impatto sulla società della ricerca di Ateneo attraverso 
l’innalzamento della trasferibilità dei risultati al sistema produttivo e alla 
pubblica amministrazione.
b. Consolidare e ampliare le occasioni di scambio e la collaborazione con 
attori privati e istituzioni pubbliche all’interno dell’ecosistema della ricerca.
c. Rafforzare le relazioni con le strutture di (pre)incubazione/accelerazione 
locali e nazionali.
d. Contribuire allo sviluppo delle competenze e alla crescita del capitale 
umano dell’Ateneo (corpo studentesco, personale accademico, personale 
tecnico-amministrativo, lifelong learner ) con riferimento ai temi della 
valorizzazione della ricerca e dell’imprenditorialità.
e. Contribuire alla creazione di un ecosistema dell’innovazione in linea con 
gli obiettivi del PNRR.
2. Potenziare la capacità di progettazione, sviluppo, sperimentazione, 
attuazione e validazione di linguaggi della comunicazione della ricerca e 
per il coinvolgimento della società
L’obiettivo sarà raggiunto anche attraverso le seguenti strategie: 
a. Rafforzare l’immagine dell’Ateneo e la visibilità interna ed esterna dei 
risultati della ricerca.
b. Sviluppare attività di aggiornamento e formazione per fornire 
competenze trasversali e abilità comunicative al personale docente e 
ricercatore.
Piano Strategico 2022-2027 33c. Realizzare eventi di restituzione per la diffusione dell’impegno e dei 
risultati derivanti dalla ricerca nel mondo accademico, in quello della 
ricerca e nella società. 
d. Creare un Tavolo di lavoro per la Comunicazione della Ricerca al fine di 
rafforzare la progettazione e il coordinamento delle azioni di Ateneo e dei 
Dipartimenti/Centri.
3. Rilanciare il ruolo dell’Ateneo come partner strategico del mondo 
scolastico provinciale, instaurando un dialogo tra l’università e i diversi 
attori presenti sul territorio
L’obiettivo sarà raggiunto anche attraverso le seguenti strategie: 
a. Rafforzare la visibilità delle iniziative promosse dall’Ateneo a favore del 
mondo scolastico territoriale, attraverso una comunicazione interna ed 
esterna che valorizzi l’adozione di un approccio organico, strutturato e 
coerente.
b. Potenziare il ruolo del FIRS (tavolo della Formazione Insegnanti e Rapporti 
con la Scuola) come spazio di condivisione di strategie e buone pratiche, 
in collaborazione con i Dipartimenti/Centri dell’Ateneo.
c. Estendere le attività relative alla formazione degli insegnanti, rafforzando 
la connessione tra formazione iniziale e formazione continua, affiancando 
alla formazione disciplinare e pedagogica anche attività di co-design  e di 
ricerca-azione in collaborazione con il FormID.
d. Promuovere un percorso di orientamento attivo alla scelta universitaria, 
in particolare sul territorio locale, basato sulla conoscenza da parte dei 
futuri studenti delle proprie attitudini e capacità, nonché del contesto 
universitario all’interno del quale potrebbero essere valorizzate. 
Promuovere formati innovativi di partecipazione, come periodi intensivi 
ed estensivi di alternanza scuola-lavoro, in collaborazione con Orienta, la 
guida alla carriera per gli studenti di UniTrento.
e. Promuovere la cultura delle discipline scientifiche e tecnologiche tra le 
studentesse delle scuole superiori, realizzando percorsi di orientamento 
attivi, anche con laboratori e approfondimenti disciplinari specifici.
f. Estendere le azioni di orientamento a comunità studentesche 
internazionali, differenziando le azioni per la realtà locale, con incontri in 
presenza, e per quella nazionale e internazionale, con incontri a distanza.
Università degli Studi di Trento 34Cluster strategico 1:  
Benessere
Promuovere il benessere, l’equità e l’inclusione nella 
comunità universitaria
Il raggiungimento di ciascuno degli obiettivi del Piano Strategico richiede 
l’attivazione di processi di inclusione e di garanzia del benessere per tutte 
le componenti della comunità universitaria .
Dignità della persona, tutela dell’equità, valorizzazione delle differenze, 
ricerca di condizioni di benessere (fisico e psicologico) costituiscono 
i presupposti per facilitare il buon funzionamento organizzativo e il 
miglioramento della qualità della vita all’interno della comunità universitaria 
nel suo complesso. Inoltre, l’Università di Trento assume tra i propri principi 
fondanti la tutela delle pari opportunità, l’equità e il rispetto della persona 
umana, con l’obiettivo di promuovere una cultura basata sull’inclusione, che 
offra a ciascuno e ciascuna eque opportunità di accesso e partecipazione 
in tutti gli ambiti: dai contesti di studio, a quelli di lavoro, a quelli del tempo 
libero. La crisi pandemica ha reso evidente l’importanza di destinare 
maggiori risorse e attenzione alla salvaguardia del benessere psico-sociale 
delle persone, di sostenere forme di socializzazione organizzativa, di 
preservare, di rilevare e affrontare le più diffuse fonti di stress, di garantire 
spazi salubri, inclusivi e sicuri, di fornire adeguate competenze per la 
gestione delle relazioni interpersonali all’interno della comunità.
Per questa ragione, il Piano Strategico 2022-2027 inserisce nei Cluster 
strategici gli sforzi destinati al miglioramento e all’attivazione dei processi 
organizzativi orientati alla tutela dei diritti, alle pari opportunità e allo 
sviluppo delle persone , così come le azioni organizzative per il benessere 
e l’inclusione . L’obiettivo generale, declinato successivamente in obiettivi 
più specifici, è quello di promuovere il benessere e l’inclusione per tutte le 
persone che operano all’interno dell’Università di Trento, siano esse studenti, 
docenti, ricercatori, personale tecnico-amministrativo o altre figure che 
collaborano in forma stabile con l’Ateneo.
La già consolidata esperienza dell’Ateneo in materia di benessere, equità 
e inclusione, rafforzata dalle azioni previste in questo Piano Strategico, 
dovrebbe condurre all’adozione di politiche e azioni organizzative 
valutabili, nel medio lungo periodo, in termini di efficacia e qualità degli 
esiti. Il progressivo conseguimento degli obiettivi pluriennali potrà essere 
monitorato nel tempo grazie a un sistema di rilevazioni sistematiche 
che considerano, con strumenti analitici, le condizioni di benessere e di 
inclusione e gli esiti delle politiche di inclusione, equità e pari opportunità. 
In tal senso, questo cluster strategico potrà generare buone pratiche da 
diffondere a livello nazionale attraverso esperienze di terza missione, 
contribuendo così a promuovere il trasferimento di modelli e di pratiche 
studiate e sviluppate internamente alla comunità accademica .
In questo ambito vengono ricomprese anche le azioni per la promozione 
e il riconoscimento all’interno del percorso formativo delle attività 
ricreative, sportive e culturali  che favoriscono (anche attraverso forme di 
associazionismo studentesco) la valorizzazione della persona, lo sviluppo di 
competenze trasversali e il pieno inserimento nella comunità universitaria e 
nella società.
Piano Strategico 2022-2027 35L’insieme di azioni dedicate alla creazione di spazi salubri, sicuri e inclusivi 
viene ripreso nell’Elemento trasversale “Fattori abilitanti e tecnologie”. 
La promozione della socializzazione organizzativa, la valorizzazione della 
formazione del personale docente e tecnico-amministrativo come elemento 
di benessere e crescita personale, e la formazione del personale dirigente 
e con responsabilità nella gestione delle relazioni interpersonali, sono 
sviluppate nel Cluster “Competenze”.
Obiettivi pluriennali
1. Valorizzare e integrare l’insieme di azioni riferite al benessere individuale 
e organizzativo, alle politiche di equità, di inclusione e parità di genere
L’obiettivo potrà essere raggiunto attraverso le seguenti strategie:
a. Monitorare, in modo ricorrente e utilizzando strumenti di ricerca validati 
e consolidati nelle comunità scientifiche di riferimento, le condizioni 
di benessere individuale e organizzativo delle varie componenti della 
comunità universitaria.
b. Consolidare la flessibilità dell’esperienza di lavoro per favorire l’equilibrio 
tra vita lavorativa e non lavorativa (familiare, ricreativa, di impegno sociale), 
pur salvaguardando le esigenze di efficienza organizzativa e di qualità dei 
servizi erogati.
c. Attivare politiche di gestione del personale che puntino al miglioramento 
delle condizioni di lavoro sia in termini materiali (retribuzione e incentivi) 
sia qualitativi (qualificazione delle mansioni; riconoscimento del merito).
d. Potenziare gli strumenti di garanzia a tutela dei diritti delle persone e 
promuovere un’azione coordinata tra i vari organismi di Ateneo interessati.
e. Rafforzare l’attività di collaborazione con soggetti, istituzioni, reti a livello 
locale, nazionale ed europeo sulle tematiche di equità e diversità.
f. Informare e sensibilizzare sui temi dell’inclusione e dell’equità l’intera 
comunità universitaria e più ampiamente il territorio locale.
2. Individuare, prevenire e rimuovere qualsiasi discriminazione basata su 
sesso, genere, lingua, appartenenza etnica, credo religioso o convinzioni 
personali, disabilità, età e orientamento sessuale
L’obiettivo potrà essere raggiunto attraverso le seguenti strategie:
a. Superare le asimmetrie di genere all’interno dell’Ateneo, in particolare 
nelle posizioni di responsabilità e di governo e rispetto alla scelta dei 
percorsi di studio.
b. Potenziare i servizi di consulenza e assistenza alle persone che 
manifestano difficoltà di inserimento nella comunità e varie forme di 
disagio, garantendo anche forme di coordinamento tra i servizi stessi e gli 
organi di garanzia.
c. Attivare azioni volte a favorire l’integrazione nella comunità accademica di 
soggetti esposti a discriminazioni sociali (ad esempio: rifugiati, migranti, 
minoranze linguistiche, soggetti beneficiari di solidarietà accademica 
internazionale).
Università degli Studi di Trento 363. Potenziare e migliorare la qualità dei servizi per garantire il benessere 
psico-sociale della comunità universitaria, con particolare attenzione 
a chi ha bisogni educativi speciali, affronta difficoltà nei processi di 
apprendimento e presenta forme di disagio psicosociale
L’obiettivo potrà essere raggiunto attraverso le seguenti strategie:
a. Creare un ambiente sociale e un clima relazionale favorevole alla 
cooperazione, all’inclusione, al reciproco ascolto e al rispetto dei diritti e 
dell’identità di tutti i componenti della comunità universitaria.
b. Favorire l’accessibilità di tutte le persone alle sedi e ai luoghi di studio, 
lavoro ed esercizio del tempo libero, alle informazioni, agli eventi e alle 
attività che si svolgono all’interno dell’Ateneo.
c. Potenziare il Servizio di Consulenza e la sua organizzazione in sportelli 
attenti a specifiche difficoltà della comunità studentesca. 
d. Rendere i luoghi di studio, di lavoro e di esercizio di attività ricreative 
salubri, sicuri e il più possibile privi di rischi per la salute e l’equilibrio 
psicofisico delle persone, anche tenendo conto delle loro diversità e 
specificità.
4. Valorizzare le attività sportive e ricreative della e per la comunità 
universitaria al fine di migliorare il benessere fisico e psicologico e la 
relazione tra i suoi membri
L’obiettivo potrà essere raggiunto attraverso le seguenti strategie:
a. Creare le opportunità per lo svolgimento di attività ricreative, sportive 
e culturali che favoriscano la valorizzazione della persona, lo sviluppo di 
competenze trasversali e il pieno inserimento nella comunità accademica 
e nella società.
b. Attivare iniziative di tipo sportivo, ricreativo e del tempo libero che 
favoriscano il rafforzamento dei legami sociali e l’arricchimento della 
persona.
Piano Strategico 2022-2027 37Cluster strategico 2: 
Competenze
Contribuire allo sviluppo di un modello di crescita fondata 
sulle conoscenze, sulle persone, sull’innovazione e sulla 
cittadinanza attiva
La crescita e la specializzazione delle competenze scientifiche, tecniche e 
gestionali sta interessando tutti gli ambiti della produzione di beni e servizi, 
fino a ricomprendere la pubblica amministrazione e il comparto artistico-
culturale. L’innovazione tecnologica e l’emergere di nuovi paradigmi 
sociali e produttivi stanno portando a un significativo ridisegno dei settori, 
delle attività e delle organizzazioni. La continua evoluzione tecnologica, 
industriale e sociale, accelerata dalla duplice transizione digitale e verde, 
impone all’Ateneo di essere un centro di apprendimento sul territorio capace 
di relazionarsi e dialogare in modo dinamico, oltre che con la propria 
comunità studentesca, anche con professionisti, lavoratori specializzati, 
operatori, enti e imprese  che agiscono a livello locale e nazionale.
Facilitare l’ accesso ordinato e soddisfacente al mondo del lavoro  dei 
laureati e delle laureate rappresenta un obiettivo imprescindibile dell’attività 
formativa universitaria. Sempre più spesso, un simile proposito affronta 
dimensioni che travalicano la componente tecnico/specialistica dei singoli 
ambiti disciplinari formativi. Gli studenti e le studentesse dell’Ateneo, oltre 
ad acquisire approfondite competenze disciplinari, dovranno quindi avere 
la possibilità di apprendere come rispondere adeguatamente a bisogni e 
richieste del territorio e del tessuto sociale, sviluppando abilità relazionali, 
capacità di problem-solving  e conoscenze trasversali. Le competenze 
linguistiche, digitali, creative, imprenditoriali, strategiche e relazionali  
rappresenteranno quindi una componente importante dell’offerta formativa 
dell’Ateneo. Uno scambio continuo e sinergico tra risorse accademiche e 
risorse professionali  del mondo esterno permetterà di acquisire competenze 
sempre più sofisticate, diffondendo la cultura dell’imprenditorialità, della 
sostenibilità, dell’innovazione e del saper fare , attraverso la valorizzazione 
dell’interdisciplinarietà e di nuovi modelli di apprendimento , al fine di 
ridurre il divario esistente tra mondo accademico, mondo del lavoro e 
innovazione. Anche il rafforzamento dei dottorati di ricerca in collaborazione 
con soggetti privati o con la Pubblica Amministrazione, così come previsto 
dal PNRR e dal PON Ricerca e Innovazione, rappresenta una delle azioni 
innovative per valorizzare il rapporto con il territorio facendo incontrare 
attività didattiche, di ricerca e di terza missione.
L’offerta formativa dell’Ateneo si estenderà così progressivamente anche 
a favore di persone che, pur non intraprendendo un percorso pluriennale 
di studi, potranno trovare nell’Università un partner per lo sviluppo della 
propria formazione permanente  (lifelong learning ). Lo sviluppo di attività 
formative mirate e flessibili ad accesso aperto , ma comunque certificate 
attraverso innovativi strumenti digitali (tra cui micro-credentials  e open 
badge ), rafforzerà il rapporto sinergico dell’Ateneo con gli operatori e le 
operatrici del mondo scolastico, del comparto della salute, degli ordini 
professionali, delle istituzioni pubbliche e di numerose altre categorie di 
professionisti e operatori.
Università degli Studi di Trento 38L’Ateneo continuerà infine nell’impegno per la formazione continua del 
proprio personale docente e ricercatore, così come del personale tecnico, 
amministrativo e dirigenziale . Una particolare attenzione verrà riservata 
all’inserimento organizzativo di nuovi assunti e nuove assunte, anche 
attraverso la creazione di percorsi formativi e di socializzazione organizzativa. 
La digitalizzazione dei processi e la diffusione di nuove forme organizzative 
del lavoro richiederanno uno specifico impegno per l’accrescimento della 
cultura dell’organizzazione e per l’adattamento della gestione organizzativa, 
oltre che per la diffusione di una cultura della sicurezza inclusiva nei 
luoghi di lavoro. L’attenzione posta alla formazione continua del personale 
interno all’Ateneo, contribuendo alla crescita personale, svolgerà un ruolo 
importante anche per l’assicurazione del benessere individuale.
Obiettivi pluriennali
1. Ampliare l’offerta didattica e delle attività per la formazione continua 
del personale interno e del mondo professionale non accademico (tra cui 
lavoratori/lavoratrici, manager, professionisti/e, medici e operatori della 
salute, operatori del mondo scolastico, dipendenti dell’amministrazione 
pubblica)
L’obiettivo sarà raggiunto anche attraverso le seguenti strategie:
a. Costituire, attraverso il consolidamento delle attività in essere, due Centri 
di Ateneo: la School of Innovation  e il FormID, rivolti alla programmazione 
e realizzazione di attività di formazione continua, in collaborazione con 
Dipartimenti e Centri.
b. Attivare badge  formativi o microcredenziali ( micro-credential ) per fornire 
e certificare attività formative di alta professionalizzazione in più aree 
disciplinari, sfruttando l’offerta di competenze dei Dipartimenti e dei 
Centri dell’Ateneo e le attività promosse nell’ambito del consorzio ECIU.
c. Ampliare la sistematizzazione e la visibilità delle iniziative nell’ambito della 
formazione professionale e permanente dell’Ateneo.
d. Rafforzare la collaborazione con istituzioni, enti, imprese e organismi di 
rappresentanza del mondo del lavoro locale per delineare le forme più 
adeguate per soddisfare le esigenze di formazione dei diversi comparti.
2. Formare studenti e studentesse dell’Ateneo su competenze, sia hard sia 
soft, per renderli pronti a entrare nel mondo del lavoro
L’obiettivo sarà raggiunto anche attraverso le seguenti strategie:
a. Attivare un canale informativo strutturato con il territorio, per 
l’individuazione di attività rivolte ad aggiornare l’adeguatezza dell’offerta 
didattica rispetto alle esigenze occupazionali e culturali del mondo del 
lavoro.
b. Agire sinergicamente su diversi piani dell’attività formativa 
dell’Ateneo, dalla formazione delle competenze disciplinari, alla cultura 
dell’occupabilità e dell’imprenditorialità, all’innovazione delle competenze 
trasversali.
c. Rinforzare l’attività di monitoraggio continuo e la valutazione delle 
competenze richieste nel mondo del lavoro, per aggiornare gli obiettivi 
formativi e i contenuti delle attività didattiche dell’Ateneo.
d. Rendere più rilevanti e significative le attività di placement  offerte da 
Job Guidance  - Divisione Rapporti con il mondo del lavoro e territorio, 
rafforzando il programma di mentoring  e sperimentando nuovi modelli 
di collaborazione con organizzazioni e istituzioni, imprese e professionisti 
(a partire dall’associazione Alumni UniTrento) per tirocini curriculari e post 
laurea e per percorsi di inserimento.
Piano Strategico 2022-2027 39e. Sostenere le iniziative di nuovi dottorati di ricerca in collaborazione con 
soggetti privati o con la Pubblica Amministrazione (cd. Industriali) per la 
promozione dello sviluppo economico e del sistema produttivo, attraverso 
attività di ricerca presso le imprese, il rafforzamento delle attività di 
trasferimento tecnologico e lo sviluppo dei risultati della ricerca.
3. Potenziare la formazione del personale universitario per innalzare 
il livello di benessere e migliorare il funzionamento della struttura 
organizzativa
L’obiettivo sarà raggiunto anche attraverso le seguenti strategie:
a. Introdurre percorsi formativi, compresi quelli dedicati allo sviluppo di 
competenze linguistiche, e percorsi di socializzazione organizzativa 
differenziati per ruolo, concentrati sul personale neoassunto e su quello 
con incarichi di responsabilità, per rafforzare le competenze organizzative 
e relazionali. 
b. Sviluppare un programma di azioni per la formazione continua dei e delle 
docenti dell’Ateneo sulle forme di didattica innovativa e per lo sviluppo 
delle competenze trasversali.
Università degli Studi di Trento 40Cluster strategico 3: Scienze 
della Vita e Medicina
Promuovere lo sviluppo interdisciplinare delle conoscenze per 
la protezione della salute
Per rispondere all’esigenza nazionale di formare nuovi medici preparati 
a soddisfare la domanda di salute nel futuro, cogliendo al contempo 
lo stimolo culturale e scientifico proposto dall’impatto sulla medicina 
dell’innovazione scientifica, sociale e tecnologica, l’Ateneo ha lavorato per 
offrire un corso di laurea magistrale a ciclo unico in Medicina e Chirurgia 
(corso inter-ateneo dell’Università di Trento e dell’Università di Verona 
attivato nell’anno accademico 2020/2021). Questo percorso di formazione, 
che si avvale di competenze specifiche e avanzate in un insieme di ambiti 
che comprendono la medicina di precisione, la genomica, la medicina 
ricostruttiva e rigenerativa, i biomateriali e le terapie cellulari, la medicina 
digitale, l’intelligenza artificiale, la modellistica e la robotica, è rivolto a 
formare medici con profili tecnologici innovativi in ambito informatico, 
digitale e della micro-elettronica.
Il programma formativo mira a far crescere figure professionali caratterizzate 
dalla capacità di padroneggiare le innovazioni tecnologiche in campo 
medico e, al contempo, attente al benessere complessivo del paziente. Il 
completamento e la valorizzazione della laurea magistrale a ciclo unico in 
Medicina e Chirurgia richiedono un impegno rilevante negli ambiti didattici, 
infrastrutturali, di reclutamento e organizzativi, e rappresentano quindi due 
obiettivi di primaria importanza per il Piano strategico 2022-2027. L’Ateneo 
prosegue altresì anche nell’attività di formazione di altre professioni sanitarie 
con l’Università di Verona e in collaborazione con l’Azienda Provinciale per i 
Servizi Sanitari (APSS) della Provincia autonoma di Trento.
In un’ottica di valorizzazione delle conoscenze negli ambiti della salute e 
della medicina presenti all’interno delle varie strutture dell’Ateneo, e al fine 
di creare il miglior tessuto possibile per la crescita delle Scienze mediche 
sul territorio provinciale, l’Ateneo riconosce l’importanza di consolidare e 
ampliare la ricerca innovativa nell’ambito delle tecnologie mediche, delle 
biotecnologie e della medicina digitale. L’obiettivo di medio termine è 
quello di essere considerato un “laboratorio” e divenire punto di riferimento 
nazionale per l’innovazione tecnologica e interdisciplinare in ambito medico.
Inoltre, confermando l’attenzione al trasferimento delle conoscenze e 
delle competenze, l’Ateneo intende impegnarsi nella realizzazione e nello 
sviluppo di un polo tecnologico per le scienze della vita (polo MED-BIO-Tech) 
in sinergia con la Provincia autonoma di Trento e con gli enti del territorio 
coinvolti nello sviluppo e nell’innovazione tecnologica, secondo quanto 
previsto dall’accordo adottato nella primavera del 2021.
Nei prossimi sei anni, quindi, l’Ateneo intende investire su attività di 
ricerca, formazione e comunicazione nell’ambito delle scienze della vita e 
della medicina, assicurando sinergie tra le strutture al proprio interno, la 
collaborazione continua con l’APSS e con gli altri enti di ricerca del territorio 
(TrentinoSalute4.0), oltre che la valorizzazione di realtà già esistenti, come 
la ProM facility (laboratorio di prototipazione meccatronica per ricercatori, 
start-up e aziende) e TESS Lab - Laboratori di tecnologie e servizi per la 
sostenibilità (laboratori nei quali saranno attivati progetti didattici, di ricerca 
e di prototipazione in stretta collaborazione con il mondo dell’industria 
Piano Strategico 2022-2027 41e con una forte ricaduta sul territorio). L’Ateneo si avvarrà inoltre delle 
collaborazioni in essere con l’Università di Verona e con la Humanitas 
University con la quale ha siglato un Accordo Quadro di Cooperazione 
Strategica.
A questo fine, il Piano strategico identifica come di fondamentale 
importanza la creazione di uno spazio fisico, dove installare laboratori 
altamente specializzati, che diventi il collettore di ricercatori, medici, 
studenti, enti e imprese per, ad esempio, la valutazione preclinica di 
dispositivi medici e di soluzioni tecnologiche per la medicina; così come di 
laboratori multimediali per la ricerca e la formazione. 
Lo sviluppo di attività di ricerca e didattica nell’ambito della salute e delle 
scienze della vita consentirà inoltre di valorizzare un insieme più ampio 
di competenze presenti in Ateneo che toccano aspetti sociali, economici, 
manageriali, culturali, giuridici, etici e ambientali.
Molte strutture dipartimentali presenti in Ateneo concorreranno quindi alla 
realizzazione di un ambiente vivace, innovativo, interdisciplinare e dinamico 
nell’ambito delle Scienze della vita. Lo faranno attraverso iniziative come 
il laboratorio di metodi e modelli matematici nelle scienze biomediche, lo 
studio della valutazione dell’impatto socio-economico della digitalizzazione 
della sanità, le attività in ambito Agrifood , le azioni di educazione per 
prevenire stili di vita inadeguati e nocivi in ambiti diversi dall’alimentazione 
(comportamenti relazionali e sociali), e gli studi giuridici e le attività di 
ricerca legate agli aspetti regolatori, sociali ed etici delle attività e delle 
problematiche connesse alla salute.
Obiettivi Pluriennali
1. Rafforzare le attività di formazione di alta qualità nell’ambito della salute 
umana
L’obiettivo sarà raggiunto anche attraverso le seguenti strategie:
a. Completare la laurea magistrale a ciclo unico in Medicina e Chirurgia e 
professioni sanitarie.
b. Completare il programma di reclutamento previsto dal piano di sviluppo. 
c. Rafforzare gli ambiti didattici, infrastrutturali e organizzativi del Centro 
Interdipartimentale di Scienze Mediche (CISMed).
d. Ampliare l’attività di formazione di altre professioni sanitarie in 
collaborazione con i partner accademici e istituzionali, in particolare 
l’Università di Verona e APSS della Provincia autonoma di Trento.
2. Coordinare le diverse attività dell’Ateneo nel campo delle Scienze 
della Vita e della Medicina, valorizzando l’approccio e i contributi 
interdisciplinari
L’obiettivo sarà raggiunto anche attraverso le seguenti strategie:
a. Investire su nuove attività di ricerca, formazione e comunicazione 
nell’ambito delle Scienze della Vita e della Medicina.
b. Favorire il dialogo tra le diverse competenze presenti all’interno 
dell’Ateneo e conseguire elevate sinergie tra i Dipartimenti e i Centri, 
valorizzando approcci innovativi e interdisciplinari.
c. Contribuire a sviluppare aree di ricerca clinica all’interno delle strutture 
sanitarie.
d. Concorrere alla formazione continua del personale, in particolare del 
territorio, che opera a vario titolo nel campo della salute.
Università degli Studi di Trento 423. Contribuire a sviluppare, insieme alla Provincia autonoma di Trento, un 
polo tecnologico territoriale sulle Scienze della vita
L’obiettivo sarà raggiunto anche attraverso le seguenti strategie:
a. Facilitare la creazione di laboratori e attività di ricerca traslazionale mirati a 
specializzazioni emergenti, quali per esempio la medicina di precisione e 
l’utilizzo dell’intelligenza artificiale e della robotica per la Medicina.
b. Creare spazi condivisi tra ricercatori, medici, studenti, specializzandi, 
aziende per promuovere l’integrazione tra discipline, l’apprendimento e 
l’innovazione.
c. Favorire la centralità dell’incontro tra ricerca pubblica e impresa, 
puntando allo scambio continuo di idee e conoscenza.
Piano Strategico 2022-2027 43Cluster strategico 4: 
Sostenibilità
Contribuire alla transizione ecologica, alla tutela dell’ambiente 
e all’ottimizzazione nell’uso delle risorse
Le recenti crisi climatiche e sanitarie e la necessità di proteggere l’unicità e la 
diversità dell’ecosistema del continente europeo hanno reso indispensabile 
una transizione verso un’economia più sostenibile, in linea con le iniziative 
proposte dalla Commissione europea nell’ European Green Deal . Il Trentino e 
il suo territorio hanno dimostrato di poter accogliere una struttura territoriale 
di grande rilevanza che si occupi di questi temi, coniugando la capacità 
di sviluppare conoscenza con l’attrazione di attività imprenditoriali e di 
innovazione (in particolare attraverso HIT e Trentino Sviluppo). 
L’Ateneo, come formatore di talenti e generatore di sapere, si pone al 
centro di un possibile tecnopolo energetico e di sviluppo sostenibile, di 
rilevanza anche internazionale, in un territorio UNESCO che da sempre 
riconosce nel rispetto dell’ambiente un tema fondamentale. Il Piano 
strategico definisce quindi un insieme di direttrici strategiche per sviluppare 
o rafforzare i numerosi laboratori scientifici e di strumentazione di alto 
livello (in particolare sulle energie rinnovabili, sul vettore idrogeno, sulla 
gestione dell’ambiente), per sostenere la produzione/valorizzazione di 
dati ambientali, per aumentare l’attenzione agli aspetti legali relativi alle 
tematiche ambientali, per stabilire un osservatorio della sostenibilità e, 
infine, per attivare numerose altre iniziative di formazione orientate verso 
una maggiore sensibilizzazione alle tematiche ambientali.
L’Ateneo investe nella crescita della coscienza ambientale della propria 
comunità e nel miglioramento delle performance ambientali delle 
proprie strutture/attività, sia tramite la definizione periodica di un Piano 
di Sostenibilità Ambientale, sia mediante la partecipazione alla Rete delle 
Università per lo Sviluppo Sostenibile.
A completamento della visione europea delineata nell’ European Green Deal , 
l’Ateneo dimostra la propria capacità di interazione con il territorio in chiave 
sostenibile anche con una serie di iniziative interdisciplinari (con ricadute 
non solo tecniche, ma anche sociali e culturali) rivolte alla riqualificazione 
urbana e alla tutela di aree peculiari, come quelle dell’ambiente montano e 
alpino, beneficiando di quanto la tecnologia mette e metterà a disposizione 
in chiave di monitoraggio del territorio.
Obiettivi Pluriennali
1. Coordinare le diverse attività dell’Ateneo nel campo della transizione 
ecologica e dell’economia sostenibile con un approccio interdisciplinare 
su energia ed ambiente
L’obiettivo sarà raggiunto anche attraverso le seguenti strategie:
a. Creare un polo di aggregazione e competenze attorno alle tematiche del 
Green Deal  dell’Unione europea su Energia Clima Ambiente, orientato alla 
transizione energetica ed ecologica e alla trasformazione della società per 
renderla più sostenibile, grazie anche a soluzioni di economia circolare e 
all’inclusione di comunità e territori attraverso un percorso di dialogo e 
condivisione.
Università degli Studi di Trento 44b. Rendere attrattivi e accessibili i laboratori scientifici dell’Ateneo alle 
imprese, attraverso azioni di finanziamento e per la visibilità delle start-up 
innovative appoggiate all’Ateneo (Fondazione HIT, Trentino Sviluppo).
c. Promuovere azioni sinergiche fra i Dipartimenti/Centri individuando 
necessità e risposte comuni. 
2. Sviluppare una coscienza ambientale e rafforzare la consapevolezza 
nella popolazione della necessità di una transizione ecologica
L’obiettivo sarà raggiunto anche attraverso le seguenti strategie:
a. Incrementare la visibilità e l’impatto della ricerca e della formazione 
universitaria sul territorio, rafforzando la comunicazione in merito alle 
competenze e attività dei Dipartimenti/Centri.
b. Formare figure professionali di esperti in sostenibilità a diversi livelli, 
capaci di inserirsi nel mondo del lavoro.
c. Attivare la formazione di insegnanti del sistema scolastico sui temi 
ambientali e della sostenibilità e potenziare le iniziative comunicative ad 
ampio spettro verso la cittadinanza.
d. Sviluppare metodologie di ricerca e competenze trasversali finalizzate 
a favorire strategie comportamentali compatibili con la sostenibilità 
ambientale e la transizione verde.
Piano Strategico 2022-2027 45Elemento trasversale 1: 
Internazionalizzazione
Valorizzare la collaborazione internazionale e la capacità di 
attrazione
L’Università di Trento vuole accrescere la propria identità di 
università internazionale e distinguersi nel panorama italiano ed 
europeo. Essere internazionale significa, per l’Ateneo, offrire un ambiente 
multiculturale , in cui la comunità studentesca e il personale (docente e non) 
incontrano varietà di culture, lingue, pensieri e abitudini che li stimolano a 
conoscere il mondo in maniera più approfondita. Allo stesso tempo, essere 
internazionale significa offrire agli studenti e al personale molteplici e 
differenziate opportunità di realizzare importanti esperienze di mobilità 
internazionale , attraverso un uso efficace di tutti i progetti già esistenti 
e il rafforzamento ulteriore del network di partner internazionali. Essere 
internazionale significa inoltre attrarre persone, idee e risorse dall’estero , 
promuovendo la mobilità in entrata (anche delle persone in condizioni 
di rischio) e la collaborazione internazionale. Infine, essere internazionale 
significa anche promuovere la solidarietà internazionale .
Queste condizioni costituiscono elementi di crescita importanti per i singoli 
e per la comunità nella sua interezza, sia quella accademica, sia quella del 
territorio in cui l’Ateneo opera.
Essere internazionali significa far parte di una rete mondiale di rapporti 
di collaborazione nel campo della ricerca e della didattica , in modo che 
studenti e studentesse, docenti e tutto il personale dell’Ateneo possano 
muoversi con semplicità e agio, professionale e culturale, nel mondo. 
Studenti, docenti e ricercatori che provengono dall’estero devono, a loro 
volta, potersi sentire parte attiva della comunità, contribuendo insieme agli 
altri alla vita dell’Ateneo in condizioni di parità e inclusione.
Se il territorio locale e quello nazionale rappresentano l’ambito in cui meglio 
si realizzano le strategie dell’Area Strategica “Terza Missione”, la comunità 
scientifica internazionale, in particolar modo quella europea, è l’ambito 
di elezione principale dell’attività di ricerca e disseminazione, secondo le 
priorità individuate nel Programma quadro per la ricerca e l’innovazione 
dell’Unione europea 2021-27. 
Allo stesso modo, la partecipazione ai programmi di mobilità europei e 
l’attivazione di Corsi di studio internazionali offerti insieme ad altre università 
europee rappresentano importanti direzioni di sviluppo nel campo della 
didattica. In particolare, l’impegno dell’Ateneo nel promuovere la didattica 
innovativa, il trasferimento della conoscenza, la cittadinanza attiva e 
nuove iniziative di formazione continua, passa attraverso la condivisione 
di esperienze, azioni e pratiche elaborate nell’ambito del consorzio ECIU 
University .
La dimensione internazionale interessa, quindi, tutte le aree strategiche 
dell’Ateneo e riferimenti specifici a questa dimensione sono ripresi nelle 
direttrici strategiche di tutti i cluster del Piano strategico 2022-2027.
Università degli Studi di Trento 46Obiettivo pluriennale
1. Rafforzare la reputazione e la dimensione internazionale dell’Ateneo
L’obiettivo sarà raggiunto anche attraverso le seguenti strategie:
a. Consolidare e sviluppare selezionati accordi bilaterali e multilaterali con 
autorevoli Università, Istituti di ricerca e Consorzi internazionali in aree 
geografiche strategiche sia consolidate, sia emergenti.
b. Aumentare il numero di studenti/studentesse e personale universitario 
con significative esperienze di mobilità internazionale.
c. Creare opportunità e sviluppare azioni per attrarre talenti internazionali 
(studenti e studentesse, ricercatori e ricercatrici) e favorirne 
l’integrazione nella comunità universitaria anche attraverso un supporto 
all’apprendimento della lingua italiana.
d. Rafforzare il network internazionale di collaborazione di ricerca nell’ambito 
del Programma quadro per la ricerca e l’innovazione dell’Unione europea 
2021-27.
e. Rafforzare la collaborazione nell’ambito della cooperazione allo sviluppo.
Piano Strategico 2022-2027 47Elemento trasversale 2:  
Fattori abilitanti e tecnologie
Potenziare le tecnologie e le infrastrutture per un Ateneo 
dinamico
L’Università di Trento ha vissuto una costante crescita nel livello di 
popolazione studentesca e di personale docente e tecnico-amministrativo, 
oltre che di attività didattiche e di ricerca. L’ampiezza dei cambiamenti 
intercorsi negli ultimi vent’anni rende necessario realizzare un nuovo piano 
per lo sviluppo e la manutenzione edilizia di Ateneo , che rifletta non solo 
l’evoluzione della normativa ma che tenga conto anche delle trasformazioni 
e innovazioni realizzate, nonché dello sviluppo di attività di didattica 
innovativa, dell’avvio di nuove attività di ricerca, del significativo aumento del 
personale, della partecipazione a progetti internazionali e delle opportunità 
che verranno offerte dal PNRR.
Sarà necessario prestare attenzione alla ricerca di una maggior efficienza 
energetica degli edifici  e impegnarsi per garantire salubrità (intesa anche 
in senso salutogenico), sicurezza e inclusività  degli spazi. Per queste 
ragioni, l’Ateneo intende elaborare un nuovo e aggiornato Piano Edilizio, 
che si sviluppi in coerenza con le linee di sviluppo prioritarie del Piano 
Strategico (tra cui innovazione didattica, ricerca di alta qualità, benessere 
delle persone) e che riguardi gli spazi per la didattica, gli spazi per la ricerca 
e gli spazi di supporto e le attività ricreative. Questo sforzo di adeguamento 
delle strutture deve andare di pari passo con lo sviluppo di una opportuna 
politica di manutenzione del patrimonio costruito  e con la definizione di 
una politica di gestione degli spazi flessibile e aggiornabile  rapidamente. 
La spinta a garantire la sostenibilità energetico-ambientale del patrimonio 
edilizio attraverso azioni sistematiche e innovative non è soltanto fine 
a sé stessa, ma può svolgere anche una funzione educativa per il corpo 
studentesco e la cittadinanza, rafforzando il rapporto sinergico con il 
territorio  nell’ambito delle attività di terza missione. Il rapporto dell’Ateneo 
con il tessuto urbano circostante rappresenta un elemento centrale dello 
sviluppo edilizio; nel riflettere le specificità dei tre poli esistenti (Trento città, 
collina di Mesiano-Povo, Rovereto città - Manifattura Tabacchi), lo sviluppo 
edilizio dell’Ateneo deve considerare le problematiche e le priorità del 
territorio , evidenziando sinergie e opportunità comuni, anche attraverso 
un processo di confronto costruttivo con le istituzioni e i portatori di 
interessi dell’intero territorio. In particolare, l’Ateneo collabora da tempo 
con le istituzioni del territorio per lo sviluppo del patrimonio urbanistico 
e nell’ambito della pianificazione urbana, anche attraverso il Protocollo 
d’Intesa UniCittà. Collaborazioni sono state avviate nel processo di redazione 
del Piano Regolatore generale del Comune di Trento. Sinergie di sviluppo 
edilizio sono inoltre messe in atto dall’Ateneo con Opera Universitaria, che, 
insieme ai Comuni di Trento e Rovereto, garantisce i necessari servizi abitativi 
e le strutture per l’alloggio di studenti e studentesse.
Oltre al patrimonio edilizio, le tecnologie digitali e la digitalizzazione 
dei processi  appaiono tra i più importanti fattori abilitanti. La recente 
crisi pandemica ha inoltre mostrato la capacità dell’Ateneo di reagire 
prontamente, forte di un processo di digitalizzazione già avviato da tempo. 
Ha quindi indicato la possibile strada per sfruttare le enormi potenzialità 
di rinnovamento offerte dal digitale in aree prima solo parzialmente 
coinvolte, quali la didattica. Il lavoro svolto durante l’emergenza e le 
Università degli Studi di Trento 48soluzioni adottate per assicurare l’operatività di tutte le componenti della 
comunità universitaria, sono state l’occasione per accelerare il percorso 
verso una più ampia strategia di digitalizzazione nel nostro Ateneo. Infatti, 
la progressiva dipendenza delle attività universitarie dai sistemi informativi 
richiede un crescente investimento in quest’area e l’implementazione di 
soluzioni adatte ad un orizzonte di medio lungo termine. In particolare, 
l’Ateneo intende investire su un piano organico di digitalizzazione  che 
sia pensato per processi di lavoro spesso trasversali ai Dipartimenti e ai 
Centri. Un piano che incorpori la revisione dei sistemi informativi per 
l’amministrazione, lo sviluppo di infrastrutture digitali  per alcune aree tra 
cui la ricerca, il sostegno dell’organizzazione, la gestione e il monitoraggio 
delle attività e dei progetti, nonché - naturalmente - azioni a favore dell’area 
didattica, che ha recentemente dimostrato le più grandi potenzialità di 
innovazione. Si intende inoltre mettere in sicurezza i sistemi informativi  
d’Ateneo, sviluppare una cultura della service reliability  e garantire l’ulteriore 
sviluppo del cluster di calcolo HPC data la crescente richiesta d’uso in 
termini di hardware e le opportunità offerta dal PNRR. Il piano organico 
di digitalizzazione, la sua messa in opera e l’opportuno funzionamento 
richiedono uno sforzo ingente anche in termini di risorse umane qualificate. 
Le strategie per il raggiungimento degli obiettivi dovranno inoltre essere 
definite in concerto con un’unità organizzativa dedicata alla cybersicurezza 
di Ateneo, favorita anche dalla presenza di numerose competenze 
multidisciplinari sui temi della cybersicurezza, nel rispetto dei vincoli e delle 
indicazioni del GDPR in materia di dati di ricerca, inclusa la ricerca clinica.
Piano Strategico 2022-2027 49Obiettivi Pluriennali
1. Realizzare un nuovo Piano edilizio dell’Ateneo
L’obiettivo sarà raggiunto anche attraverso le seguenti strategie:
a. Elaborare e adottare un Piano edilizio che tenga conto dell’evoluzione 
complessiva dell’Ateneo e dei tre poli, oltre che delle esigenze del 
territorio, anche attraverso il rafforzamento della struttura tecnico-
amministrativa preposta e l’integrazione delle competenze diffuse nelle 
varie fasi del processo progettuale.
2. Favorire la trasformazione digitale dell’Ateneo attraverso la revisione dei 
processi amministrativi e loro completa digitalizzazione
L’obiettivo sarà raggiunto anche attraverso le seguenti strategie:
a. Completare il processo di trasformazione digitale, partendo dalla 
diffusione di una cultura del processo, seguita da una reingegnerizzazione 
amministrativa e digitale al fine di una ottimizzazione complessiva, 
riprogettando sistemi esistenti e avviando nuove funzionalità là dove 
possibile e conveniente.
b. Mettere in sicurezza l’insieme dei sistemi informativi d’Ateneo, sia 
dal punto di vista della protezione del dato, sia dal punto di vista 
dell’affidabilità e disponibilità dei processi.
3. Rafforzare il supporto alla ricerca con il miglioramento delle 
infrastrutture tecnologiche, sia dal punto di vista amministrativo sia dal 
punto di vista tecnico e scientifico
L’obiettivo sarà raggiunto anche attraverso le seguenti strategie:
a. Innovare le attività di supporto alla ricerca, dotando la Direzione 
Ricerca e Valorizzazione della Ricerca di una infrastruttura digitale per 
l’organizzazione, la gestione ed il monitoraggio delle attività di ricerca, sia 
per venire incontro alle richieste degli enti finanziatori sia per permettere 
all’Ateneo di avere una visione complessiva sulle proprie attività di ricerca.
b. Rafforzare le attività di calcolo scientifico dell’Ateneo, potenziando il 
cluster HPC sia dal punto di vista della dotazione tecnologica (interna al 
datacenter  ma anche esterna in cloud) sia dal punto di vista delle risorse 
umane qualificate dedicate al supporto della ricerca scientifica.
4. Rafforzare il supporto alla didattica attraverso il miglioramento delle 
infrastrutture al fine di favorire la sinergia fra didattica in presenza e 
didattica online
L’obiettivo sarà raggiunto anche attraverso le seguenti strategie:
a. Favorire la sinergia fra didattica in aula e didattica online, migliorando le 
dotazioni tecnologiche d’aula e il supporto per la didattica online.
b. Procedere con un graduale allestimento di aule idonee alla didattica 
partecipativa.
Responsabilità delle 
azioni e collegamenti
Piano Strategico 2022-2027 51Area strategica 1:  
Didattica
Gli obiettivi generali, e in particolare quelli legati alla qualità dell’insegnamento e alla 
formazione del corpo docente, saranno implementati in stretto rapporto con il nuovo 
centro FormID. 
Tutte le azioni, sotto l’impulso e la supervisione della Prorettrice alla didattica, saranno 
svolte in stretta sinergia con i Dipartimenti/Centri dell’Ateneo e con la Divisione 
Didattica e Servizi agli Studenti, al fine di armonizzare gli aspetti organizzativi e 
gestionali delle forme di didattica innovativa. 
L’accordo con la Prorettrice alle politiche di equità e diversità, con il rispettivo Servizio 
Equità e Diversità, con il Delegato del Rettore per il supporto alla disabilità e ai bisogni 
educativi speciali, con il rispettivo Servizio Inclusione dell’Ateneo, e con i Delegati del 
Rettore ai Servizi e relazioni con gli studenti saranno fondamentali sia per prendere 
in carico i problemi individuali e psicologici di singoli e di gruppi di studenti, sia per 
condividere l’idea di una Università che assicura inclusione e partecipazione. 
La sinergia con l’Ufficio Assicurazione Qualità della Didattica e Ricerca di Ateneo 
garantirà uniformità nei processi documentali di Ateneo e nelle azioni diffuse di 
creazione di una cultura della qualità della didattica. Le attività di internazionalizzazione 
della didattica e di sostegno all’insegnamento in lingua veicolare, saranno condotte 
insieme alla Delegata del Rettore alla formazione linguistica, al CLA e all’Ufficio Didattica 
Online, nonché in accordo con il Prorettore allo sviluppo delle relazioni internazionali 
e la Divisione Relazioni Internazionali. I Delegati del Rettore all’Orientamento alla 
formazione magistrale e alla Comunicazione della scienza e orientamento scuola-
università, in collaborazione con lo Staff Servizio Orientamento e il FIRS (tavolo della 
Formazione Insegnanti e Rapporti con la Scuola), seguiranno le attività relative 
all’orientamento. Il Delegato del Rettore ai Dottorati di ricerca e le Divisioni Supporto 
Corsi di Dottorato, saranno impegnati nella programmazione e realizzazione delle 
attività relative alle nuove iniziative dottorali.
Si rimanda al Cluster “Competenze” per l’individuazione dei diversi attori istituzionali 
e degli organismi di Ateneo impegnati per la formazione permanente, per i rapporti 
col mondo del lavoro e col territorio. Si rimanda all’Area Strategica “Terza missione” per 
l’individuazione delle istituzioni e degli organismi di Ateneo dediti alle relazioni con il 
mondo scolastico.
Uno stretto rapporto con i Delegati del Rettore per i Servizi e relazioni con gli studenti 
e con i Rappresentanti degli studenti permetterà infine uno scambio continuo e 
immediato per affrontare le tematiche più importanti per la comunità studentesca.
Università degli Studi di Trento 52Area strategica 2:  
Ricerca
Il raggiungimento degli obiettivi pluriennali di questa Area strategica sarà 
assicurato dal coinvolgimento e dallo scambio tra la Prorettrice alla Ricerca, 
il Prorettore alla Programmazione e Risorse, la Prorettrice alla Didattica, 
il Prorettore allo sviluppo delle relazioni internazionali, la Prorettrice alle 
politiche di equità e diversità.
Allo stesso modo, un ruolo fondamentale verrà svolto dai e dalle dirigenti 
della Direzione servizi alla ricerca ed alla valorizzazione, della Direzione servizi 
digitali e bibliotecari, della Direzione pianificazione, approvvigionamenti 
e amministrazione, e della Divisione Relazioni Internazionali, nonché dal 
coinvolgimento del Delegato ai Servizi e tecnologie informatiche, dalla 
Delegata Open access e politiche contro il plagio, dal Delegato del Rettore 
nel Comitato Etico per la Ricerca, dalla Delegata del Rettore all’Organismo 
preposto al benessere degli animali, dal Delegato del Rettore per la 
Comunicazione della scienza e dal Delegato del Rettore al Supporto al 
sistema produttivo.
L’adeguamento e l’aggiornamento delle infrastrutture digitali e degli spazi 
dedicati alla ricerca coinvolgeranno gli attori istituzionali e gli organismi di 
Ateneo impegnati nell’Elemento trasversale “Fattori abilitanti e tecnologie”. 
Le attività di trasferimento tecnologico e della conoscenza saranno 
coordinate con gli attori istituzionali e gli organismi di Ateneo dell’Area 
Strategica “Terza Missione”.
Le azioni saranno svolte in stretta sinergia con i Dipartimenti/Centri 
dell’Ateneo che promuovono, coordinano e monitorano le attività dei gruppi 
di ricerca e dei singoli ricercatori.
Piano Strategico 2022-2027 53Area strategica 3:  
Terza missione
Il raggiungimento degli obiettivi pluriennali di questa Area Strategica 
dipenderà dal lavoro congiunto di molteplici attori istituzionali e Organismi 
di Ateneo, per cui si prevedono attività in sinergia con tutti i Dipartimenti e 
Centri dell’Ateneo, con tutti i Prorettori e le Prorettrici.
In modo particolare, quest’area strategica vedrà impegnati i Delegati del 
Rettore alla Comunicazione della scienza e orientamento scuola e università, 
alla Formazione professionale e permanente, al Supporto al sistema 
produttivo, nonché il responsabile del Tavolo della Formazione Insegnanti 
e Rapporti con la Scuola (FIRS) e tutte le Direzioni e i Servizi dell’Ateneo 
coinvolti nelle attività di terza missione.
Nelle attività di formazione previste verranno inoltre coinvolti il FormID e la 
School of Innovation .
Università degli Studi di Trento 54Cluster 1:  
Benessere
Il raggiungimento degli obiettivi pluriennali di questo Cluster punta su un 
insieme di strategie e azioni sinergiche che coinvolgeranno diversi attori 
istituzionali e Organismi di Ateneo: il Prorettore al benessere organizzativo e 
ai rapporti con il personale, la Prorettrice alle politiche di equità e diversità, la 
Prorettrice alla Didattica, i Delegati del Rettore al Supporto alla disabilità, alla 
Solidarietà accademica e internazionale, in materia di Minoranze linguistiche 
e ai Servizi e relazioni con gli studenti; le Direzioni, in particolare la Direzione 
Risorse Umane e Organizzazione, e gli uffici deputati alla gestione di 
processi inerenti i temi, come ad esempio l’Ufficio Equità e Diversità e i 
Servizi Inclusione; gli Organi di Garanzia dell’Ateneo, quali ad esempio il CUG; 
gli organismi di rappresentanza studentesca.
Nella ideazione e realizzazione delle azioni, un ruolo fondamentale verrà 
svolto dai Dipartimenti e Centri dell’Ateneo, anche attraverso specifiche 
iniziative. Lo sviluppo delle attività sportive e ricreative conta, a sua volta, su 
diversi attori istituzionali quali il Delegato del Rettore per le attività musicali 
e il Delegato allo Sport (con delega speciale alle Olimpiadi Invernali 2026), 
la Commissione Sport, il Centro Universitario Sportivo Trento, la Corale 
polifonica e l’Orchestra dell’Università di Trento.
Il conseguimento degli obiettivi pluriennali potrà inoltre contare su un’ampia 
attività di programmazione dedicata a questi temi (come il Piano delle 
Azioni Positive; il Gender Equality Plan; il Bilancio di genere), su laboratori 
interdisciplinari e interdipartimentali di ricerca (ad esempio, il Centro Studi 
di genere e il Laboratorio We.be.wo) e su specifici servizi (Servizio inclusione 
comunità studentesca; Servizio di consulenza psicologica per studenti e 
PTA).
Piano Strategico 2022-2027 55Cluster 2:  
Competenze
Il raggiungimento degli obiettivi pluriennali di questo Cluster punta su un 
insieme di strategie e azioni che coinvolgeranno diversi attori istituzionali e 
Organismi di Ateneo. Tra questi, la Prorettrice alla Didattica, il Prorettore al 
benessere organizzativo e ai rapporti con il personale, i Delegati del Rettore 
alla formazione professionale permanente, ai Tirocini curricolari e placement, 
ai Dottorati di ricerca. Di fondamentale importanza sarà il contributo 
del Presidio Qualità di Ateneo, delle Direzioni e degli uffici deputati alla 
gestione di processi inerenti i temi (tra cui la Direzione Didattica e Servizi 
agli Studenti, la Direzione Risorse Umane e Organizzazione, l’Ufficio Job 
Guidance , la Divisione rapporti mondo del lavoro e territorio di Ateneo), il 
Centro Linguistico di Ateneo, il FormID e la School of Innovation. Risulterà 
utile anche il coinvolgimento del network Alumni UniTrento.
Nella ideazione e realizzazione delle azioni un ruolo fondamentale verrà 
infine svolto dai Dipartimenti e Centri dell’Ateneo, anche attraverso 
specifiche iniziative dipartimentali e interdipartimentali.
Si rimanda all’Area strategica “Didattica” per l’individuazione dei diversi 
attori istituzionali e degli organismi di Ateneo impegnati nelle attività di 
formazione curricolare dei Corsi di Studio.
Università degli Studi di Trento 56Cluster 3:  
Scienze della Vita e Medicina
Dato l’elevato dinamismo atteso nello sviluppo del Cluster “Scienze della Vita 
e Medicina”, nelle attività interdisciplinari e nelle interazioni con i portatori 
di interessi del territorio, sarà necessario definire un sistema di governance  
capace di assicurare il coordinamento e lo svolgimento delle azioni previste, 
favorendo le sinergie e gli scambi dentro l’Ateneo e con gli attori all’esterno. 
Saranno coinvolti in questa direzione sia i Prorettori, le Prorettrici, i Delegati e 
le Delegate interessati, sia i Dipartimenti e i Centri, oltre che le Direzioni e gli 
Uffici preposti.
Fondamentali per importanza, nella progettazione e nella realizzazione 
delle attività di questo Cluster, saranno il dialogo e la collaborazione con 
i numerosi attori del territorio, tra cui APSS e gli altri enti di ricerca, e 
l’Università di Verona e Humanitas University.
Piano Strategico 2022-2027 57Cluster 4:  
Sostenibilità
Gli obiettivi generali del Cluster “Sostenibilità” richiederanno la creazione 
di un gruppo di lavoro interdipartimentale in concerto con Prorettori, 
Prorettrici, Delegati e Delegate interessati, in stretta collaborazione con i 
Dirigenti e le Dirigenti delle diverse strutture organizzative dell’Ateneo.
Sarà quindi necessario definire un sistema di governance  capace di 
assicurare il coordinamento e lo svolgimento delle azioni, favorendo le 
sinergie e gli scambi dentro l’Ateneo e con gli attori all’esterno.
Università degli Studi di Trento 58Elemento trasversale 1: 
Internazionalizzazione
Il raggiungimento dell’obiettivo pluriennale dipenderà dal lavoro congiunto 
di molteplici attori istituzionali e Organismi di Ateneo. 
Oltre al Prorettore allo sviluppo delle relazioni internazionali, alla Prorettrice 
alla Didattica, al Delegato del Rettore alla Cooperazione allo sviluppo e alla 
Delegata del Rettore alla Solidarietà accademica e internazionale, saranno 
coinvolte nelle attività di quest’ambito la Divisione Relazioni Internazionali 
della Direzione Comunicazione e Relazioni Esterne, gli Uffici Mobilità 
internazionale della Direzione Didattica e Servizi agli Studenti, la Divisione 
Eventi, Pubblicazioni e Branding della Direzione Comunicazione e Relazioni 
Esterne, e la Divisione Management della Ricerca della Direzione Servizi alla 
Ricerca e Valorizzazione. Verrà preservato uno stretto collegamento tra le 
azioni previste dal Piano strategico e le attività dell’ European Consortium of 
Innovative Universities .
Le azioni saranno svolte in stretta sinergia con i Dipartimenti/Centri 
dell’Ateneo che contribuiscono agli obiettivi strategici sia attraverso azioni 
proprie sia collaborando nell’ambito delle iniziative di Ateneo.
Piano Strategico 2022-2027 59Elemento trasversale 2:  
Fattori abilitanti e tecnologie
Il raggiungimento degli obiettivi pluriennali relativi alle tecnologie e servizi 
informativi sarà assicurato dal Dirigente dei Servizi Digitali e Bibliotecari, 
coadiuvato dalle Direzioni Servizi alla Ricerca ed alla Valorizzazione, 
Pianificazione, Approvvigionamenti e Amministrazione, nonché dal 
coinvolgimento dal Delegato del Rettore ai Servizi e tecnologie informatiche 
e dal Delegato del Rettore nel Comitato Etico per la Ricerca. Inoltre potranno 
essere coinvolti i/le componenti del Gruppo di lavoro dedicato agli obblighi 
normativi connessi al GDPR e il Responsabile della Protezione dei Dati (RPD), 
oltre al Responsabile per la transizione digitale (RTD).
Il Delegato del Rettore per l’attuazione piano edilizio e il Dirigente della 
Direzione Patrimonio Immobiliare, insieme al Delegato del Rettore alla 
Sicurezza nei luoghi di lavoro e agli Uffici connessi, svilupperanno le azioni 
relative alla realizzazione del nuovo Piano edilizio.
Università degli Studi di Trento 60Documenti di riferimento
Il Piano Strategico guida le scelte di pianificazione, indirizza i processi e 
orienta le attività dell’Ateneo per i prossimi sei anni, al fine di favorire il suo 
sviluppo tenendo conto delle sue specificità e dei suoi punti di forza. 
Di seguito si presenta un elenco – non esaustivo – dei documenti e delle 
pubblicazioni di programmazione e indirizzo utilizzati nel processo di 
redazione del Piano Strategico e a esso collegati:
Documenti di Ateneo
• UniTrento, Statuto dell’Università degli Studi di Trento , (2012);
• UniTrento, Codice etico di Ateneo , (2014);
• UniTrento, Piano Strategico 2017-2021 , (2017) e Relazioni annuali del 
Rettore ;
• UniTrento, Linee guida per un uso del linguaggio rispettoso delle 
differenze , (2017);
• UniTrento, Piano di Sostenibilità Ambientale 2020/2021 , (2020);
• UniTrento, Rapporto sulle pari opportunità in Ateneo , (2020);
• UniTrento, Piano biennale Azioni Positive 2020-2021 , (2020);
• UniTrento, Relazione sull’attività svolta dal Comitato Unico di Garanzia di 
Ateneo nell’anno 2020 , (2020);
• UniTrento, Relazione del Comitato Unico di Garanzia sulla situazione del 
personale in attuazione della Direttiva della Presidenza del Consiglio dei 
Ministri n. 2/2019 - anno 2020 , (2021);
• UniTrento, Politiche di Ateneo e programmazione - offerta formativa: 
anno accademico - 2022/23,  (2021);
• UniTrento, Relazione annuale del Presidio Qualità di Ateneo anno 2020 , 
(2021);
• UniTrento, Politiche di Ateneo per la Qualità , (2021);
• UniTrento, Piano Triennale per la Prevenzione della Corruzione e la 
Trasparenza 2021-2023 , (2021);
• UniTrento, Gender Equality Plan (GEP) 2022-2024 , (2022);
• UniTrento, Bilancio Unico di Ateneo di Previsione annuale autorizzatorio 
2022 e Bilancio Unico di Ateneo di Previsione triennale 2022-2024 , (2022);
• UniTrento, Piano organizzativo lavoro agile 2022 , (2022)
• UniTrento, Piano Integrato 2022-2024 e obiettivi operativi 2022 , (2022).
Piano Strategico 2022-2027 61Documenti di riferimento a livello locale
• Comune di Trento-UniTrento, Protocollo d’intesa Unicittà 2021-2025 , 
(2020);
• Provincia autonoma di Trento, Programma Pluriennale della Ricerca 
(PPR) , (2020);
• Provincia autonoma di Trento, Atto d’indirizzo per il triennio 2020-2022 
dell’Università di Trento , (2020).
Documenti di riferimento a livello nazionale
• MUR, Programmazione triennale (PRO3), Integrazione , (2020);
• MUR, Programma nazionale per la ricerca 2021-2027 , (2020);
• ANVUR, Linee generali d’indirizzo della programmazione delle università 
2021-2023 e indicatori per la valutazione periodica dei risultati , (2021);
• Governo italiano, Piano Nazionale di Ripresa e Resilienza (PNRR) , (2021);
Documenti di riferimento a livello europeo ed internazionale
• European Commission, Horizon 2020, Pillars I, II, III , (2014);
• UN, Sustainable Development Goals (SDGs) , (2015);
• Commissione Europea, Agenda per le competenze , (2016);
• OECD, The future of education and skills - Education 2030 , (2018);
• European University Association, Universities without walls - A vision for 
2030 , (2021);
• OECD, Education at a glance , (2021);
• OECD, Science, Technology and Innovation Outlook , (2021).



PIANO STRATEGICO 2022-2027  
Visione, missione, indirizzi strategici  
e obiettivi pluriennali
Università degli Studi di Trento  
via Calepina, 14 - Trento
A cura di:  
Rettorato  
Direzione Generale  
Università degli Studi di Trento 
Progettazione grafica e stampa:  
Direzione Comunicazione e Relazioni Esterne  
Università degli Studi di Trento 
Immagini:  
P. Cattani Faggion | G. Cavulli | A. Coser | F. Nardelli | L. Valenzin | stock.adobe.com
Data di stampa:  
dicembre 2022

